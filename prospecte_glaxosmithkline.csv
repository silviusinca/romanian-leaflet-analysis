"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. În acest prospect găsiţi: 1. Ce este Acevirex cremă şi pentru ce se utilizează 2. Ce trebuie să ştiţi înainte să utilizaţi Acevirex cremă 3. Cum să utilizaţi Acevirex cremă 4. Reacţii adverse posibile 5. Cum se păstrează Acevirex cremă 6. Conţinutul ambalajului şi alte informaţii 1. Ce este Acevirex cremă şi pentru ce se utilizează Acevirex cremă conţine o substanţă activă numită aciclovir. Acevirex cremă este folosit pentru a trata ulceraţiile herpetice, herpesul genital şi alte infecţii ale pielii determinate de virusul herpes simplex. Nu se va administra în ochi, în interiorul gurii sau al vaginului. 2. Ce trebuie să ştiţi înainte să utilizaţi Acevirex cremă Nu utilizaţi Acevirex cremă dacă: - sunteţi alergic (hipersensibil) la aciclovir, valaciclovir sau la oricare dintre celelalte componente ale Acevirex cremă Dacă nu sunteţi sigur, întrebaţi medicul sau farmacistul înainte să utilizaţi Acevirex cremă. Atenţionări şi precauţii - dacă sunteţi gravidă, încercaţi să deveniţi gravidă sau alăptaţi? Dacă răspunsul este da la oricare dintre aceste întrebări (sau nu sunteţi sigură de răspuns) şi nu le-aţi discutat niciodată cu un medic, informaţi medicul sau farmacistul înainte de a folosi medicamentul. Aveţi afecţiuni care vă pot slăbi sistemul imunitar de exemplu o infecţie cu virusul HIV, un transplant de măduvă osoasă sau urmaţi un tratament pentru cancer? În acest caz, o infecţie a pielii poate fi mai serioasă pentru dumneavoastră decât pentru alte persoane. Informaţi medicul dumneavoastră de fiecare dată când apar ulceraţii herpetice. Nu vă trataţi singur cu Acevirex cremă decât dacă medicul vă recomandă aceasta. 2 Acevirex cremă împreună cu alte medicamente Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală, deşi nu au fost identificate interaţiuni clinice semnificative, cu alte medicamente. Utilizarea Acevirex cremă cu alimente şi băuturi Efectul Acevirex cremă nu este influenţat de aportul de alimente şi băuturi. Sarcina şi alăptarea Adresaţi-vă medicului dumneavoastră sau farmacistului pentru recomandări înainte de a lua orice medicament. Conducerea vehiculelor şi folosirea utilajelor Nu există informaţii privind efectul dăunător al dozelor terapeutice de aciclovir asupra capacităţii de a conduce vehicule şi de a folosi utilaje. 3. Cum să utilizaţi Acevirex cremă Utilizaţi întotdeauna Acevirex cremă exact aşa cum v-a spus medicul dumneavoastră. Trebuie să discutaţi cu medicul dumneavoastră sau cu farmacistul dacă nu sunteţi sigur. Spălaţi-vă de fiecare dată mâinile înainte şi după ce folosiţi crema. Acevirex cremă acţionează cel mai bine atunci când este folosit de la primele semne ale bolii. Dacă aceasta este prima infecţie cu virus herpes simplex, folosiţi imediat crema. Dacă apar umflături herpetice în mod regulat, începeţi să folosiţi crema imediat ce simţiţi apariţia uneia. Acestea se manifestă prin senzaţii de înţepături, mâncărime sau dureri ascuţite. Aplicaţi un strat subţire de cremă pe aria afectată la fiecare patru ore în timpul zilei. Aceasta înseamnă de aproximativ 5 ori pe zi. Totuşi, folosiţi de fiecare dată crema aşa cum medicul v-a sfătuit să o faceţi. Dacă tot nu sunteţi sigur cum să folosiţi crema, cereţi sfatul medicului sau farmacistului. Folosiţi Acevirex cremă pentru o perioadă de 5 zile. Dacă ulceraţiile nu s-au vindecat complet după cinci zile, folosiţi cu atenţie crema pentru încă cinci zile. Dacă ulceraţiile nu s-au vindecat după zece zile, opriţi folosirea cremei şi informaţi medicul. Nu folosiţi Acevirex cremă în interiorul gurii sau al vaginului. Poate irita aceste zone. Totuşi, Acevirex cremă nu este toxic dacă este înghiţit. Nu folosiţi crema pentru administrare la nivel ocular. Dacă ajunge totuşi cremă, la nivelul ochilor dumneavoastră spălaţi cu multă apă rece. Dacă apar ulceraţii, informaţi medicul. Nu amestecati Acevirex cremă cu alte loţiuni sau creme pentru piele. Dacă utilizaţi mai mult decât trebuie din Acevirex cremă Nu au fost raportate cazuri de supradozaj. Dacă uitaţi să utilizaţi Acevirex cremă Dacă aţi omis o doză de cremă, aplicaţi imediat ce vă aduceţi aminte. Apoi, continuaţi ca mai înainte. Dacă încetaţi să utilizaţi Acevirex cremă Trebuie să utilizaţi Acevirex cremă atâta timp cât vă recomandă medicul. Adresaţi-vă mai întâi medicului. 3 4. Reacţii adverse posibile Ca toate medicamentele, Acevirex cremă poate determina reacţii adverse, cu toate că nu apar la toate persoanele. Unele persoane pot fi alergice/sensibile la Acevirex cremă. Au existat cazuri rare de reacţii alergice incluzând umflături în special ale buzelor, feţei şi/sau pleoapelor; înroşirea tegumentelor sau umflături dureroase ale pielii. Dacă aveţi oricare dintre aceste simptome, informaţi imediat medicul dumneavoastră şi nu mai folosiţi crema până când medicul sau farmacistul nu vă spune să o faceţi. Acevirex cremă poate determina înţepături sau senzaţie uşoară de arsuri atunci când îl aplicati pentru prima dată. Anumite persoane îşi pot simţi pielea uscată sau prea moale, pot avea senzaţii de înţepături uşoare sau pot observa înroşirea acesteia. Dacă oricare dintre aceste efecte adverse vă supără, informaţi medicul. Dacă vreuna dintre reacţiile adverse devine gravǎ sau dacă observaţi orice reacţie adversǎ nemenţionatǎ în acest prospect, vă rugăm să comunicaţi medicului dumneavoastră sau farmacistului. 5. Cum se păstrează Acevirex cremă A se păstra la temperaturi sub 25ºC, în ambalajul original. A nu se păstra la frigider. A nu se lăsa la vederea şi îndemâna copiilor. Nu utilizaţi Acevirex cremă după data de expirare înscrisă pe ambalaj după exp. Data de expirare se referă la ultima zi a lunii respective. Medicamentele nu trebuie aruncate pe calea apei sau a reziduurilor menajere. Întrebaţi farmacistul cum să eliminaţi medicamentele care nu vă mai sunt necesare. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Acevirex cremă - Substanţa activă este aciclovir 50 mg/g. - Celelalte componente sunt: propilenglicol, vaselină albă, alcool cetostearilic, parafină lichidă, Arlacel 165 (glicerol monostearat şi macrogol stearat), poloxamer 407, dimeticonă 20, laurilsulfat de sodiu, apă purificată Cum arată Acevirex cremă şi conţinutul ambalajului Acevirex cremă se prezintă sub formă de cremă de culoare albă până la aproape albă, fină şi omogenă, fără semne de separare a fazelor. Cutie cu un tub din Al a 5 g cremă Cutie cu un tub din Al a 10 g cremă "
"Citiţi cu atenţie şi în întregime acest prospect, deoarece el conţine informaţii importante pentru dumneavoastră. Acest medicament este disponibil fără prescripţie medicală. Cu toate acestea, este necesar să luaţi Advil cu atenţie, pentru a obţine cele mai bune rezultate. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau sfaturi. - Trebuie să opriţi tratamentul şi să vă prezentaţi la medic dacă simptomele dumneavoastră se înrăutăţesc sau nu se îmbunătăţesc după 3 zile pentru febră şi 5 zile pentru dureri. - Dacă vreuna dintre reacţiile adverse devine gravă sau dacă observaţi orice reacţie adversă nemenţionată în acest prospect, vă rugăm să-i spuneţi medicului dumneavoastră sau farmacistului. Ce găsiți în acest prospect 1. Ce este Advil și pentru ce se utilizează 2. Ce trebuie să știți înainte să utilizați Advil 3. Cum să utilizați Advil 4. Reacții adverse posibile 5. Cum se păstrează Advil 6. Conținutul ambalajului și alte informații 1. Ce este Advil și pentru ce se utilizează Advil aparţine grupului de medicamente denumite antiinflamatoare nesteroidiene (cunoscute ca AINS) şi este folosit pentru a calma durerea şi a reduce inflamaţia şi febra. Este utilizat pentru ameliorarea durerii de intensitate redusă şi moderată, durerilor osteoarticulare şi musculare (inclusiv tendinite, bursite, luxaţii, entorse), durerilor de spate, durerilor de cap, migrenei (tratament şi profilaxie), durerilor dentare, dismenoreei (menstruaţiei dureroase), febrei şi pentru ameliorarea simptomelor răcelii şi gripei. Advil este indicat la adulţi şi adolescenţi cu vârsta peste 12 ani. 2. Ce trebuie să știți înainte să utilizați Advil Nu utilizați Advil: - dacă sunteți alergic la ibuprofen sau la oricare dintre celelalte componente ale acestui medicament (enumerate la pct. 6); - dacă aveţi hipersensibilitate la acid acetilsalicilic şi la alte medicamente antiinflamatoare nesteroidiene (AINS); - dacă suferiţi de astm bronşic, reacţii bronhospastice, rinită, urticarie sau edem angioneurotic; 2 - dacă suferiţi sau aţi suferit de ulcer gastric sau duodenal în evoluţie, boli inflamatorii gastrointestinale, lupus eritematos diseminat, hemoragii gastro-intestinale, hemoragii cerebrovasculare sau alte hemoragii active, boli ale sângelui; - dacă sunteţi imediat înainte de sau după o operaţie pe cord; - dacă aveţi insuficienţă cardiacă severă; - dacă aveţi insuficienţă coronariană decompensată; - dacă aveţi insuficienţă hepatică severă sau insuficienţă renală severă; - dacă sunteţi în ultimele 4 luni de sarcină. Vă rugăm să contactaţi medicul chiar dacă aţi prezentat aceste manifestări anterior. Advil nu se administrează la copii cu vârsta sub 12 ani. Atenționări și precauții A nu fi folosit împreună cu alte medicamente cu rol de calmare a durerilor cum sunt antiinflamatoarele nesteroidiene. Dacă luaţi alte medicamente antiinflamatoare nesteroidiene, întrebaţi-l pe medicul dumneavoastră înainte de a utiliza Advil. Întrerupeţi utilizarea şi adresaţi-vă medicului dumneavoastră dacă observaţi o reacţie alergică puternică, incluzând înroşiri ale pielii, urticarie sau băşici. Poate precipita apariţia bronhospasmului la pacienţii suferind de astm bronşic sau la cei cu antecedente de astm bronşic sau afecţiuni alergice. Poate cauza sângerări stomacale. Dacă observaţi prezenţa sângelui în vărsături, materii fecale sau aveţi scaun foarte închis la culoare, opriţi tratamentul cu Advil şi adresaţi-vă imediat unui medic. Pentru controlul simptomelor se va utiliza cea mai redusă doză eficace. Nu depăşiţi doza recomandată. Se va administra cu precauţie la persoanele în vârstă. În cazul pacienţilor care suferă de ciroză hepatică, alte disfuncţii hepatice sau renale, sau boli ale inimii trebuie întrebat medicul înaintea administrării Advil. Medicamentele anti-inflamatoare/împotriva durerii, cum este ibuprofenul, pot fi asociate cu un risc uşor crescut de infarct miocardic sau accident vascular cerebral, în special dacă sunt utilizate în doze mari. Nu depăşiţi doza recomandată sau durata tratamentului. Trebuie să discutaţi despre tratament cu medicul dumneavoastră sau cu farmacistul, înainte de a lua Advil în cazul în care: - aveţi probleme ale inimii, inclusiv insuficienţă cardiacă, angină pectorală (dureri în piept) sau dacă aţi avut un infarct miocardic, intervenţie chirurgicală pentru by-pass, boală arterială periferică (circulaţie redusă a sângelui la nivelul picioarelor sau tălpilor, din cauza îngustării sau blocării arterelor) sau orice tip de accident vascular cerebral (inclusiv „accident vascular cerebral minor” sau accident ischemic tranzitoriu „AIT”). - aveţi tensiune arterială mare, diabet zaharat, concentraţii crescute de colesterol în sânge, istoric familial de boli ale inimii sau accident vascular cerebral sau dacă sunteţi fumător. Deoarece ibuprofenul, ca şi alte inflamatoare nesteroidiene, poate determina prelungirea timpului de sângerare, el trebuie utilizat cu prudenţă la pacienţii cu probleme de coagulare a sângelui şi la pacienţii aflaţi sub terapie cu anticoagulante. În cazul apariţiei tulburărilor de vedere, administrarea de ibuprofen trebuie întreruptă şi se recomandă efectuarea unui control oftalmologic. Aveți grijă deosebită când utilizați Advil Reacții la nivelul pielii Au fost raportate reacții grave la nivelul pielii în asociere cu tratamentul cu Advil. Trebuie să încetați să mai luați Advil și să solicitați imediat asistență medicală dacă prezentați erupție pe piele, leziuni ale mucoaselor, bășici sau alte semne de alergie, întrucât acestea pot fi primele semne ale unei reacții foarte grave la nivelul pielii. Vezi pct. 4. Se recomandă evitarea utilizării ibuprofenului în caz de varicelă. 3 Ce trebuie să evitaţi când luaţi acest medicament? Unele medicamente care sunt anticoagulante (acţionează împotriva coagulării sângelui) (de exemplu acid acetilsalicilic/aspirină, warfarină, ticloplidină), unele medicamente care acţionează împotriva tensiunii arteriale crescute (inhibitori de enzimă de conversie a angiotensinei de exemplu captopril, medicamentele blocante ale beta receptorilor, antagoniştii de angiotensină II), şi chiar alte medicamente pot afecta sau pot fi afectate de tratamentul cu ibuprofen. Prin urmare cereţi sfatul medicului înainte de a utiliza ibuprofen împreună cu alte medicamente. Advil împreună cu alte medicamente Vă rugăm să spuneți medicului dumneavoastră sau farmacistului dacă luați sau ați luat recent orice alte medicamente, inclusiv dintre cele eliberate fără prescripție medicală. Ar putea exista riscul de interacţiuni între Advil şi alte medicamente. Advil poate influenţa sau poate fi influenţat de alte medicamente. De exemplu: - medicamente anticoagulante (care subţiază sângele/previn coagularea, cum sunt aspirina/acidul acetilsalicilic, warfarina, ticlopidina); - medicamente care scad tensiunea arterială mare (inhibitori ai ECA cum este captoprilul, betablocante cum este atenololul, antagonişti ai receptorilor de angiotensină II cum este losartanul); - corticosteroizi, acid acetilsalicilic, antiinflamatoare nesteroidiene (creşte incidenţa reacţiilor adverse); - inhibitori selectivi ai recaptării serotoninei (ISRS); - litiu (poate creşte concentraţia plasmatică dacă este administrat împreună cu ibuprofenul); - metotrexat (metotrexatul poate conduce la toxicitate severă şi fatală); - digoxină şi fenitoină (când este administrat împreună cu ibuprofenul, în cazuri particulare s-a semnalat creşterea concentraţiei plasmatice a digoxinei şi fenitoinei); - antiacide (pot creşte absorbţia gastro-intestinală de ibuprofen); - ciclosporină şi trimetoprim (ibuprofenul poate inhiba activitatea acestor medicamente). Adresaţi-vă medicului sau farmacistului înainte de utilizarea Advil, dacă luaţi acid acetilsalicilic pentru prevenirea infarctului de miocard sau a accidentelor cerebrale vasculare deoarece ibuprofenul poate reduce efectele acidului acetilsalicilic. Alte medicamente pot influenţa sau pot fi influenţate de tratamentul cu Advil. De aceea, întotdeauna trebuie să discutaţi cu medicul dumneavoastră sau cu farmacistul înainte de a utiliza Advil împreună cu alte medicamente. Sarcina, alăptarea și fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Dacă sunteţi gravidă, întrebaţi medicul înainte de a folosi Advil în timpul sarcinii. Medicamentul nu este recomandat în timpul sarcinii, în special în primele 3 luni. Este contraindicat în timpul ultimelor 4 luni de sarcină. Dacă alăptaţi, întrebaţi medicul înainte de a folosi Advil. Se recomandă, ca o măsură de precauţie, să se evite administrarea acestuia la mamele care alăptează. Conducerea vehiculelor și folosirea utilajelor Din cauza reacţiilor adverse pe care le poate produce la nivelul sistemului nervos central (de exemplu tulburări de vedere, vertij, dureri de cap), ibuprofenul poate influenţa capacitatea de a conduce vehicule sau de a folosi utilaje. Advil conține zahăr. Dacă medicul dumneavoastră v-a atenţionat ca aveţi intoleranţă la unele categorii de glucide, vă rugăm să-l întrebaţi înainte de a lua acest medicament. De asemenea, conţine p-hidroxibenzoat de metil (E 218) şi p-hidroxibenzoat de propil (E 216) care pot provoca reacţii alergice (posibil întârziate). 4 3. Cum să utilizați Advil Adulţi, vârstnici şi adolescenţi cu vârsta peste 12 ani: un drajeu la fiecare 4-6 ore, după cum este nevoie. Nu se vor administra mai mult de 6 drajeuri (1200 mg) în 24 de ore. Drajeurile vor fi înghiţite în întregime, cu apă, înainte sau după mese. Nu se vor administra la copii sub 12 ani. Dacă simptomele persistă adresaţi-vă medicului sau farmacistului. Dacă utilizați mai mult Advil decât trebuie Dacă ați luat mai mult Advil decât trebuie sau dacă copiii au luat medicamentul în mod accidental, adresați-vă imediat unui medic sau mergeți la cel mai apropiat spital pentru o evaluare a riscului existent și pentru sfaturi privind măsurile care trebuie luate. Simptomele pot include greață, dureri abdominale, vărsături (pot conține urme de sânge), dureri de cap, țiuituri în urechi, dezorientare și mișcări oscilatorii ale ochilor. În cazul intoxicației grave s-au raportat următoarele simptome: somnolență, dureri în piept, palpitații, pierderea cunoștinței, convulsii (în special la copii), slăbiciune și amețeală, sânge în urină, senzație de corp rece și probleme respiratorii. Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului sau asistentei medicale. 4. Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. Reacţii adverse posibile: - dureri abdominale, distensie abdominală (balonare), dispepsie, greaţă, vărsături, constipaţie, diaree, flatulenţă, ulcer gastric sau duodenal, sângerări ale tractului digestiv, perforaţie gastrointestinală, boală Crohn, melenă, hematemeză, inflamaţii sau ulceraţii ale gurii, gastrită, colită; - mai puţin frecvente: erupţii alergice pe piele, mâncărime, urticarie, edeme; - foarte rar, edem angioneurotic, şoc anafilactic, crize de astm bronşic la persoane alergice la AINS, anemie, modificări ale formulei sanguine. - foarte rar meningită aseptică (în special la pacienţii cu lupus eritematos diseminat), meningită; - pot apărea uşor contuzii, sângerări în urma contuziilor, foarte rar anemie; - foarte rar sânge în urină, tulburări în funcţionarea rinichilor sau a ficatului; - hipersensibilitate (reacţii alergice) şi reacţii anafilactice, dispnee la pacienţii care suferă de astm bronşic sau alergii; - somnolenţă, iritabilitate şi unele cazuri de tulburări psihotice şi reacţii depresive. - foarte rar dureri de cap, tulburări ale vederii şi auzului, ameţeli, stări de nervozitate: - insuficienţă cardiacă, angină pectorală, creşterea tensiunii arteriale; - rar, zgomote în urechi; - foarte rar: anemie aplastică, anemie hemolitică, agranulocitoză, leucopenie, trombocitopenie, anemie, scăderea hematocritului şi hemoglobinei. - lipsa efectului medicamentos; - cu frecvență necunoscută: poate să apară o reacție cutanată gravă cunoscută sub numele de sindrom DRESS. Simptomele sindromului DRESS includ: erupție cutanată, febră, inflamarea ganglionilor limfatici și eozinofile crescute (un tip de celule albe din sânge). - o erupție extinsă pe piele, de culoare roșiatică și cu aspect de solzi, cu umflături sub piele și bășici, localizată în special în zonele în care pielea este cutată, pe trunchi și la nivelul extremităților superioare, însoțită de febră, care apare la inițierea tratamentului (pustuloză exantematică generalizată 5 acută). Dacă prezentați aceste simptome, încetați utilizarea Advil și solicitați asistență medicală. Vezi și pct. 2. Medicamente precum Advil se pot asocia cu un risc uşor crescut de apariţie a atacului de cord („infarct miocardic”) sau a accidentului vascular cerebral. În cazul apariţiei reacţiilor adverse, administrarea medicamentului trebuie întreruptă imediat şi aplicat tratamentul corespunzător. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Advil Nu lăsați acest medicament la vederea și îndemâna copiilor. Nu utilizaţi Advil după data de expirare înscrisă pe cutie sau blister, după EXP. Data de expirare se referă la ultima zi a lunii respective. A se păstra la temperaturi sub 25ºC, în ambalajul original. Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conține Advil - Substanţa activă este ibuprofen 200 mg. Fiecare drajeu conține 200 mg ibuprofen. - Celelalte componente sunt:-nucleu: amidon de porumb, amidon pregelatinizat, dioxid de siliciu coloidal anhidru, acid stearic, croscarmeloză sodică, laurilsulfat de sodiu; stratul de drajefiere: sucroză, celuloză microcristalină, ceară Carnauba, Opaglos Clear GS-2-0310 (shellac, spirt metilat industrial 74 OP, povidonă, monogliceride acetilate (E 472a)), Opalux Brown AS-R-9030-A (sucroză, dioxid de titan (E 171), apă purificată, oxid roşu de fer (E 172), povidonă, benzoat de sodiu (E 211), phidroxibenzoat de metil (E 218), p-hidroxibenzoat de propil (E 216)). Cerneală de inscripționare: Opacode Black S-1-27794 conține: shellac, spirt metilat industrial 74 OP, oxid negru de fer (E 172), alcool n-butilic, apă purificată, propilenglicol, alcool izopropilic. sau Opacode Black S-1-17823 conține: shellac, alcool izopropilic, oxid negru de fer (E 172), alcool nbutilic, propilenglicol, hidroxid de amoniu 28%. Cum arată Advil și conținutul ambalajului Drajeuri de formă rotundă, de culoare roz-maronie, cu textură netedă, cu suprafaţă lucioasă, având imprimat cu negru “Advil” pe una din feţe, cu diametrul de ~11,34 mm şi grosimea de ~5,8 mm. Cutie cu un blister din Al/PVC a 10 drajeuri. Cutie cu 2 blistere din Al/PVC a câte 10 drajeuri. 6 Cutie cu 3 blistere din Al/PVC a câte 10 drajeuri. Cutie cu 5 blistere din Al/PVC a câte 10 drajeuri. Cutie cu 10 blistere din Al/PVC a câte 10 drajeuri. "
"Citiţi cu atenție și în întregime acest prospect înainte de a începe să luaţi Advil Răceală și Gripă, deoarece conține informații importante pentru dumneavoastră. Advil Răceală și Gripă este disponibil fără prescripție medicală. Luați întotdeauna Advil Răceală și Gripă conform indicațiilor din acest prospect sau indicațiilor medicului dumneavoastră sau farmacistului. • Păstrați acest prospect. S-ar putea să fie necesar să-l recitiți. • Întrebați farmacistul dacă aveți nevoie de mai multe informații sau recomandări. • Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. • Dacă după 5 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiți în acest prospect 1. Ce este Advil Răceală și Gripă și pentru ce se utilizează 2. Ce trebuie să știți înainte să luați Advil Răceală și Gripă 3. Cum să luați Advil Răceală și Gripă 4. Reacții adverse posibile 5. Cum se păstrează Advil Răceală și Gripă 6. Conținutul ambalajului și alte informații 1. Ce este Advil Răceală și Gripă și pentru ce se utilizează Ce este Advil Răceală și Gripă Advil Răceală și Gripă conține două substanțe active, ibuprofen și pseudoefedrină. • Ibuprofenul aparține unui grup de medicamente numite „medicamente antiinflamatoare nesteroidiene” (AINS). Acestea ajută la ameliorarea durerii și scăderea temperaturii crescute (febră). • Pseudoefedrina aparține unui grup de medicamente numite „vasoconstrictoare”. Acestea ajută la eliberarea căilor nazale și ameliorează congestia nazală. Pentru ce se utilizează Advil Răceală și Gripă Advil Răceală și Gripă se utilizează la adulți și adolescenți cu vârsta de 12 ani și peste pentru tratamentul simptomatic al răcelii comune și gripei, incluzând dureri de cap, temperatură crescută (febră), gât inflamat, dureri, obstrucție nazală. Utilizați acest medicament numai dacă aveți obstrucție nazală și simptomele enumerate mai sus, cum sunt dureri de cap și temperatură ridicată. Nu utilizați medicamentul dacă aveți numai unul dintre simptomele enumerate mai sus. 2. Ce trebuie să știți înainte să luați Advil Răceală și Gripă Nu luați Advil Răceală și Gripă dacă: • sunteţi alergic la ibuprofen sau pseudoefedrină sau la oricare dintre celelalte componente ale acestui medicament enumerate la pct. 6 sau dacă ați avut în trecut o reacție alergică la un medicament similar, cum este acidul acetilsalicilic sau alt AINS. Semnele unei reacții alergice 2 includ erupție trecătoare pe piele, urticarie, mâncărimi, dificultăți în respirație, senzație de constricție în piept, umflarea gurii, feței, buzelor sau limbii • ați avut oricând în trecut probleme gastrointestinale după ce ați luat Advil Răceală și Gripă, ibuprofen, acid acetilsalicilic sau alte AINS, de exemplu ulcere stomacale, sângerare sau o perforație la nivelul stomacului • aveți în prezent ulcer stomacal sau sângerare stomacală sau alte semne de sângerare • aveți probleme grave cu ficatul sau rinichii • sunteți gravidă sau alăptați • aveți vârsta sub 12 ani • aveți probleme grave cu inima, inclusiv: - insuficiență cardiacă gravă - tensiune arterială ridicată - boală cardiacă gravă - angină (durere în piept) • ați avut vreodată un atac cerebral • luați: - alte medicamente care conțin AINS pentru ameliorarea durerii, cum sunt ibuprofen sau acid acetilsalicilic - alte medicamente pentru desfundarea căilor nazale, administrate fie pe cale orală (pe gură), fie pe cale nazală (prin nas), cum sunt pseudoefedrină, fenilpropanolamină, fenilefrină sau efedrină - medicamente pentru tratarea depresiei, numite inhibitori neselectivi de monoaminooxidază (IMAO), cum este iproniazid, sau dacă le-ați luat în ultimele 14 zile - alte medicamente pentru tratarea depresiei, numite antidepresive triciclice, cum este amitriptilina • dacă aveți diabet, probleme cu glanda tiroidă sau o tumoră suprarenală (numită feocromocitom) • aveți glaucom (presiune crescută în interiorul ochiului) • aveți dificultăți de eliminare a urinei din cauza problemelor cu prostata sau din alte cauze. Nu luați Advil Răceală și Gripă dacă oricare dintre cele menționate mai sus sunt valabile în cazul dumneavoastră. Dacă nu sunteți sigur, adresați-vă medicului dumneavoastră sau farmacistului înainte să luați Advil Răceală și Gripă. Advil Răceală și Gripă conţine lecitină din soia. Dacă sunteţi alergic la alune sau soia nu luaţi acest medicament. Atenționări și precauții Înainte să luați Advil Răceală și Gripă, adresați-vă medicului dumneavoastră sau farmacistului dacă: • aveţi probleme cardiace incluzând insuficienţă cardiacă, angină (durere în piept) sau dacă aţi suferit un atac de cord, operaţie de bypass, boală arterială periferică (circulaţie deficitară la nivelul picioarelor din cauza îngustării sau blocării arterelor) sau orice fel de atac cerebral (inclusiv accident vascular cerebral minor sau accident ischemic tranzitoriu „AIT”) • aveţi tensiune arterială ridicată, diabet, valoare ridicată a colesterolului, istoric medical de boli cardiace sau atac cerebral sau dacă sunteţi fumător • aveți astm bronșic, deoarece există riscul să aveți o criză de astm bronșic • aveți probleme cu ficatul sau rinichii • aveți probleme cu prostata • aveți probleme de sângerare • dacă ați avut oricând în trecut probleme gastrointestinale, de exemplu ulcere stomacale, sângerare la nivelul stomacului, colită ulcerativă sau boala Crohn • dacă aveți lupus eritematos sistemic (LES), boală care afectează sistemul imunitar şi cauzează dureri articulare, modificări la nivelul pielii şi alte probleme • dacă aveți o infecție – vezi rubrica „Infecții” de mai jos. Pseudoefedrina poate produce o reacţie pozitivă la testele antidoping. Nu luaţi Advil Răceală și Gripă dacă vă poate afecta în acest sens. 3 În timpul tratamentului cu Advil Răceală și Gripă poate să apară o scădere a fluxului sanguin la nivelul nervului optic. Dacă prezentaţi o pierdere bruscă a vederii sau scădere a clarităţii vederii, cum sunt petele negre, opriți utilizarea Advil Răceală și Gripă şi adresaţi-vă imediat medicului dumneavoastră. Vezi pct. 4. Dacă prezentați eritem generalizat febril asociat cu pustule, încetați să luați Advil Răceală și Gripă și adresați-vă medicului dumneavoastră sau solicitați asistență medicală imediat. Vezi pct. 4. Durerea abdominală instalată brusc sau sângerarea rectală pot apărea la administrarea Advil Răceală și Gripă, din cauza inflamației colonului (colită ischemică). Dacă apar aceste simptome gastrointestinale, încetați să luați Advil Răceală și Gripă și adresați-vă medicului dumneavoastră sau solicitați imediat asistență medicală. Vezi pct. 4. Aveți grijă deosebită când utilizați Advil Răceală și Gripă. Reacții la nivelul pielii Au fost raportate reacții grave la nivelul pielii în asociere cu tratamentul cu Advil Răceală și Gripă. Trebuie să încetați să mai luați Advil Răceală și Gripă și să solicitați imediat asistență medicală dacă prezentați erupție pe piele, leziuni ale mucoaselor, bășici sau alte semne de alergie, întrucât acestea pot fi primele semne ale unei reacții foarte grave la nivelul pielii. Vezi pct. 4. Infecții Advil Răceală și Gripă poate ascunde semne ale infecției, precum febră și durere. Prin urmare, este posibil ca Advil Răceală și Gripă să întârzie tratarea adecvată a infecției, ceea ce poate mări riscul de complicații. Acest lucru a fost observat în cazul pneumoniei cauzate de bacterii și al infecțiilor bacteriene ale pielii asociate cu vărsatul de vânt. Dacă luați acest medicament în timp ce aveți o infecție, iar simptomele infecției nu dispar sau se agravează, adresați-vă imediat unui medic. Se recomandă evitarea utilizării ibuprofenului în caz de varicelă. Dacă oricare dintre cele menționate mai sus sunt valabile în cazul dumneavoastră sau dacă nu sunteți sigur, adresați-vă medicului dumneavoastră sau farmacistului înainte să luați Advil Răceală și Gripă. Infarct miocardic și atac cerebral Medicamentele antiinflamatorii şi analgezicele cum este ibuprofenul, pot fi asociate unui risc uşor crescut de infarct miocardic sau atac cerebral, mai ales dacă este utilizat în doze mari. Nu depăşiţi doza recomandată sau durata de tratament. Vârstnici Dacă sunteți în vârstă și luați Advil Răceală și Gripă, este mai probabil să aveți reacții adverse, de exemplu sângerare sau perforație la nivelul stomacului (semnele pot include durere stomacală și arsuri la stomac). Acestea vă pot pune viața în pericol. Vezi „Reacții adverse posibile” de la pct. 4 pentru mai multe informații. Copii și adolescenți Nu administrați Advil Răceală și Gripă copiilor cu vârsta sub 12 ani. Înainte să luați Advil Răceală și Gripă, adresați-vă medicului dumneavoastră sau farmacistului dacă aveți vârsta cuprinsă între 12 și 17 ani și nu ați băut lichide sau sunteți deshidratat din cauza diareei sau vărsăturilor. Riscul de apariție a problemelor la rinichi asociate tratamentului cu Advil Răceală și Gripă este mai mare atunci când sunteți deshidratat. Advil Răceală și Gripă împreună cu alte medicamente Spuneți medicului dumneavoastră sau farmacistului dacă luați, ați luat recent sau s-ar putea să luați orice alte medicamente. Printre acestea se numără şi medicamentele eliberate fără prescripție medicală și medicamentele pe bază de plante. Nu luați Advil Răceală și Gripă dacă folosiți oricare dintre următoarele medicamente: • alte medicamente care conțin AINS, inclusiv inhibitori selectivi de ciclooxigenază-2, pentru ameliorarea durerii, cum este ibuprofen sau acid acetilsalicilic • alte medicamente pentru desfundarea căilor nazale, administrate fie pe cale orală (pe gură), fie pe cale nazală (prin nas), cum sunt pseudoefedrină, fenilpropanolamină, fenilefrină sau efedrină 4 • medicamente pentru tratarea depresiei, numite inhibitori neselectivi de monoaminooxidază (IMAO), de exemplu iproniazid, sau dacă le-ați luat în ultimele 14 zile • alte medicamente pentru tratarea depresiei, numite antidepresive triciclice precum amitriptilina. Nu luați Advil Răceală și Gripă dacă oricare dintre cele menționate mai sus sunt valabile în cazul dumneavoastră. Dacă nu sunteți sigur, înainte să luați Advil Răceală și Gripă, adresați-vă medicului dumneavoastră sau farmacistului. Înainte să luaţi Advil Răceală și Gripă, adresaţi-vă medicului dumneavoastră sau farmacistului dacă folosiți oricare dintre următoarele medicamente: • medicamente pentru tratarea depresiei numite inhibitori reversibili de monoaminooxidază A (IMAO-A) și inhibitori selectivi ai recaptării serotoninei (ISRS), cum este fluoxetin • linezolid • bromocriptină, pergolidă, lisuridă, cabergolină, ergotamină sau dihidroergotamină • medicamente anticoagulante (adică subţiază sângele/previn coagularea, de exemplu acidul acetilsalicilic, warfarina, ticlopidină) • heparină utilizată pentru tratarea sau prevenirea cheagurilor de sânge • litiu utilizat pentru tratarea problemelor de dispoziție grave • metotrexat • medicamente care reduc tensiunea arterială mare (inhibitori ECA, cum este captoprilul, betablocante, cum este atenololul, antagoniști ai receptorilor angiotensinei II, cum este losartanul sau comprimate care elimină apa (diuretice)) • digoxină sau chinidină folosite pentru tratarea problemelor de inimă • ciclosporină sau tacrolim folosite după un transplant • diuretice care economisesc potasiul, cum este amilorid sau spironolactonă • fenitoină utilizată pentru tratarea epilepsiei • probenecid și sulfinpirazonă utilizate pentru tratarea gutei • zidovudină utilizată pentru tratarea HIV • sulfoniluree, cum sunt gliclazid sau glimepiridă utilizate pentru tratarea diabetului • antibiotice chinolonice, cum este ciprofloxacina • ginkgo biloba • antiacide • mifepristonă folosită pentru întreruperea sarcinii • corticosteroizi (un tip de medicamente antiinflamatoare), cum este hidrocortizonul • aminoglicozide, cum este gentamicina sau amikacina • furazolidon, un medicament antibacterian • guanetidină, reserpină și metildopa. Spuneţi medicului dumneavoastră că luaţi Advil Răceală și Gripă dacă este nevoie să fiţi anesteziat înainte de o operaţie sau procedură. Medicul dumneavoastră vă va ruga să opriţi administrarea Advil Răceală și Gripă cu câteva zile înainte de anestezie. De asemenea, trebuie să spuneţi anestezistului dumneavoastră (medicul care vă administrează anestezicul) că aţi luat Advil Răceală și Gripă. Alte medicamente pot, de asemenea, afecta sau pot fi afectate de tratamentul cu Advil Răceală și Gripă. De aceea, trebuie să cereţi sfatul medicului dumneavoastră sau farmacistului înainte să utilizaţi Advil Răceală și Gripă cu alte medicamente. Advil Răceală și Gripă împreună cu alcool etilic Nu consumați alcool etilic în timpul tratamentului cu Advil Răceală și Gripă. Sarcina și alăptarea • Nu luați Advil Răceală și Gripă dacă sunteți gravidă sau alăptați. • Dacă este luat în ultimele 3 luni de sarcină, ibuprofenul din acest medicament poate cauza probleme renale şi cardiace fătului. Poate influenţa tendința de sângerare pentru dumneavoastră şi pentru copilul dumneavoastră și poate determina ca travaliul să apară mai târziu sau să dureze mai mult decât se preconiza. Începând cu săptămâna 20 de sarcină, Advil Răceală și Gripă poate 5 cauza probleme renale fătului, dacă este luat mai mult de câteva zile, ceea ce poate duce la niveluri scăzute ale lichidului amniotic care înconjoară fătul (oligoamnios) sau la îngustarea unui vas de sânge (ductul arterial) în inima fătului. • În cazul în care credeţi că aţi putea fi gravidă sau dacă intenţionaţi să rămâneţi gravidă, adresaţivă medicului dumneavoastră sau farmacistului pentru recomandări înainte de a lua acest medicament. Fertilitatea Ibuprofenul poate afecta capacitatea femeilor de a rămâne gravide. Acest efect este reversibil după oprirea tratamentului cu ibuprofen. Este puțin probabil ca ibuprofenul, utilizat din când în când, să vă afecteze șansele de a rămâne gravidă. Adresați-vă medicului dumneavoastră înainte de a lua acest medicament dacă în trecut ați avut dificultăți în a rămâne gravidă. Conducerea vehiculelor și folosirea utilajelor După administrarea de Advil Răceală și Gripă este posibil să vă simțiți amețit, să aveți dureri de cap neobișnuite sau probleme cu vederea ori auzul, inclusiv să vedeți sau să auziți lucruri care nu există (halucinații). Dacă se întâmplă acest lucru, nu conduceți vehicule, nu mergeți pe bicicletă și nu folosiți scule sau utilaje. Advil Răceală și Gripă conține sorbitol (E420) Advil Răceală și Gripă conține 64,1 mg sorbitol (E420) în fiecare capsulă, care este echivalent cu 69,7 mg/g. Sorbitolul este o sursă de fructoză. Dacă medicul dumneavoastră v-a spus că dumneavoastră (sau copilul dumneavoastră) aveți intoleranță la anumite glucide sau aţi fost diagnosticat cu intoleranță ereditară la fructoză (IEF), o boală genetică rară în care o persoană nu poate metaboliza fructoza, spuneți medicului dumneavoastră înainte ca dumneavoastră (sau copilul dumneavoastră) să luați acest medicament. 3. Cum să luați Advil Răceală și Gripă Luați întotdeauna acest medicament exact așa cum este descris în acest prospect sau așa cum v-a spus medicul dumneavoastră sau farmacistul. Discutați cu medicul dumneavoastră sau cu farmacistul dacă nu sunteți sigur. Adulţi şi copii cu vârsta peste 12 ani: Cât să luați • Doza recomandată este 1 capsulă la fiecare 4 până la 6 ore. • Dacă simptomele sunt mai grave, puteți lua 2 capsule în același timp. • Nu luați mai mult de 6 capsule în 24 de ore. Luarea medicamentului Capsulele se înghit întregi, cu un pahar mare de apă. Cât timp să luați acest medicament Nu luați acest medicament mai mult de 5 zile. • Acest medicament este destinat utilizării de scurtă durată. Luaţi cea mai mică doză pentru cel mai scurt timp necesar pentru tratarea simptomelor. Dacă aveți o infecție, adresați-vă imediat unui medic în cazul în care simptomele (cum ar fi febră și durere) nu dispar sau se agravează (vezi pct. 2). • Adresați-vă medicului dacă nu vă simțiți mai bine sau dacă vă simțiți mai rău sau dacă apar simptome noi. Medicul vă va spune dacă este sigur să continuați tratamentul cu acest medicament. 6 Dacă luați Advil Răceală și Gripă mai mult decât trebuie Dacă luați Advil Răceală și Gripă mai mult decât trebuie, adresați-vă unui medic sau mergeți la spital imediat, deoarece puteți avea nevoie de asistență medicală. Luați ambalajul medicamentului cu dumneavoastră. Sau dacă copiii au luat medicamentul în mod accidental, adresați-vă imediat unui medic sau mergeți la cel mai apropiat spital pentru o evaluare a riscului existent și pentru sfaturi privind măsurile care trebuie luate. Luați ambalajul medicamentului cu dumneavoastră. Simptomele pot include greață, dureri abdominale, vărsături (pot conține urme de sânge), dureri de cap, țiuituri în urechi, dezorientare și mișcări oscilatorii ale ochilor. În cazul intoxicației grave s-au raportat următoarele simptome: somnolență, dureri în piept, palpitații, pierderea cunoștinței, convulsii (în special la copii), slăbiciune și amețeală, sânge în urină, senzație de corp rece și probleme respiratorii. Nu continuați tratamentul cu Advil Răceală și Gripă dacă ați luat accidental mai mult decât trebuie (supradozaj). Dacă uitați să luați Advil Răceală și Gripă • Nu luați o doză dublă pentru a compensa doza uitată. Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului. 4. Reacții adverse posibile Ca toate medicamentele, Advil Răceală și Gripă poate provoca reacții adverse, cu toate că nu apar la toate persoanele. Riscul de apariție a reacțiilor adverse poate fi diminuat prin administrarea celei mai reduse doze pentru cea mai scurtă perioadă de timp necesară pentru tratarea simptomelor. Următoarele reacții adverse pot apărea la administrarea acestui medicament: Opriți imediat tratamentul cu Advil Răceală și Gripă și spuneți medicului dumneavoastră sau farmacistului dacă observați oricare dintre următoarele reacții adverse: Frecvente: pot afecta până la 1 persoană din 10 • senzație de rău (greață) • sângerarea la nivelul stomacului sau intestinului, semnele includ vărsături cu sânge, scaun cu sânge sau scaune de culoare neagră. Mai puțin frecvente: pot afecta până la 1 persoană din 100 • dureri de cap severe sau mai supărătoare decât de obicei. Foarte rare: pot afecta până la 1 persoană din 10000 • infarct miocardic • bătăi rapide ale inimii sau palpitații • reacție alergică la Advil Răceală și Gripă, semnele includ erupție trecătoare pe piele, urticarie, mâncărimi, dificultăți în respirație, senzație de constricție în piept, umflarea gurii, feței, buzelor sau limbii • leziuni cu bășici la nivelul pielii sau membranelor mucoase, cum sunt în interiorul gurii, semnele includ senzație de arsură, înroșire, bășici și ulcere. Cu frecvenţă necunoscută: nu se știe cât de des apar • atac cerebral. • probleme comportamentale cum sunt senzația de excitare, agitație, încordare, neliniște sau nervozitate. • o erupție extinsă pe piele, de culoare roșiatică și cu aspect de solzi, cu umflături sub piele și bășici, localizată în special în zonele în care pielea este cutată, pe trunchi și la nivelul extremităților superioare, însoțită de febră, care apare la inițierea tratamentului (pustuloză 7 exantematică generalizată acută). Dacă prezentați aceste simptome, încetați utilizarea Advil Răceală și Gripă și solicitați imediat asistență medicală. Vezi și pct. 2. • inflamația colonului provocată de un aport insuficient de sânge (colită ischemică). • reducerea fluxului de sânge la nivelul nervului optic (neuropatie ischemică optică). Opriți imediat tratamentul cu Advil Răceală și Gripă și spuneți medicului dumneavoastră sau farmacistului dacă observați oricare dintre reacțiile adverse menționate mai sus. Alte reacții adverse Spuneți medicului dumneavoastră sau farmacistului dacă manifestați oricare dintre următoarele reacții adverse: Frecvente: pot afecta până la 1 persoană din 10 • indigestie, durere de stomac, stare de rău (vărsături), diaree, constipație, flatulență. Mai puțin frecvente: pot afecta până la 1 persoană din 100 • ulcer stomacal • insomnie • somnolență sau oboseală • amețeală sau irascibilitate • probleme cu vederea • dureri de cap care nu dispar • erupții la nivelul pielii, de exemplu erupție trecătoare pe piele sau mâncărime • inflamație la nivelul stomacului sau intestinului, agravarea bolii intestinale inflamatorii existente • hipersensibilitate, cum sunt respiraţie şuierătoare și dificultăți la respirație în cazul pacienților care au avut în trecut astm bronșic sau boală alergică. Rare: pot afecta până la 1 persoană din 1000 • probleme cu rinichii • ţârâit în urechi (tinitus). Foarte rare: pot afecta până la 1 persoană din 10000 • depresie • insuficiență cardiacă • insuficiență renală • tensiune arterială mare • gură iritată sau inflamată • pancreas inflamat (pancreatită) • îngustarea intestinului (strictură intestinală) • meningită aseptică, agravarea inflamaţiilor provocate de infecţii • probleme cu celulele sanguine – ați putea fi predispus la vânătăi sau infecții • probleme cu ficatul, inclusiv funcție neobișnuită a ficatului, hepatită sau icter (îngălbenirea pielii sau ochilor). Cu frecvenţă necunoscută: nu se știe cât de des apar • durere în piept • gură uscată, senzație de sete • spasm neobișnuit, convulsii • senzație de învârtire (vertij) • valori scăzute ale hematrocritului, și hemoglobină scăzută • vederea sau auzirea unor lucruri care nu există (halucinații) • erupție trecătoare pe piele, decolorare roșie sau violetă a pielii, retenție de lichide (edem) • pielea devine sensibilă la lumină • eliminarea mai puțin frecventă a urinei, sânge sau proteine în urină (evidențiate în analizele de laborator) • poate să apară o reacție cutanată gravă cunoscută sub numele de sindrom DRESS. Simptomele sindromului DRESS includ: erupție cutanată, febră, inflamarea ganglionilor limfatici și eozinofile crescute (un tip de celule albe din sânge). 8 Spuneți medicului dumneavoastră sau farmacistului dacă manifestați oricare dintre reacțiile adverse enumerate mai sus. Raportarea reacțiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Advil Răceală și Gripă • Nu lăsați acest medicament la vederea și îndemâna copiilor. • Nu utilizați acest medicament după data de expirare înscrisă pe cutie și pe ambalajul blisterului după EXP. Data de expirare se referă la ultima zi a lunii respective. • A se păstra la temperaturi sub 25°C. • Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conține Advil Răceală și Gripă • Substanțele active sunt ibuprofen 200 mg și clorhidrat de pseudoefedrină 30 mg • Celelalte componente sunt: Conținut lichid: Hidroxid de potasiu Macrogol 600 Apă purificată Capsulă gelatinoasă: Sorbitol lichid, parțial deshidratat (E420) (apă purificată, sorbitan, D-sorbitol) Gelatină Cerneală neagră de inscripționare [(alcool SDA 35A, hidroxid de amoniu 28%, alcool izopropilic, apă purificată, macrogol 400, acetoftalat de polivinil, propilenglicol, oxid negru de fer (E172)] Aditivi alimentari: lecitină din soia în trigliceride cu lanț mediu Cum arată Advil Răceală și Gripă şi conţinutul ambalajului Advil Răceală și Gripă se prezintă sub forma unei capsule moi, translucide, de formă ovală. Logoul 200/30 este inscripționat pe capsulă cu cerneală neagră. Capsulele sunt ambalate în blistere de culoare albă, opace, din PVC-PVdC, termosudate pe folie din hârtie-Al sau blistere de culoare albă, opace, din PVC-PE-PVdC, termosudate pe folie din hârtie-Al. Blisterele sunt ambalate într-o cutie de carton. "
"Citiţi cu atenţie şi în întregime acest prospect înainte de a începe să utilizaţi acest medicament, deoarece conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 3 zile pentru febră şi 5 zile pentru dureri nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect: 1. Ce este Advil Ultra şi pentru ce se utilizează 2. Ce trebuie să ştiţi înainte să utilizaţi Advil Ultra 3. Cum să utilizaţi Advil Ultra 4. Reacţii adverse posibile 5. Cum se păstrează Advil Ultra 6. Conţinutul ambalajului şi alte informaţii 1. Ce este Advil Ultra şi pentru ce se utilizează Advil Ultra aparţine grupului de medicamente denumite antiinflamatoare nesteroidiene (cunoscute ca AINS) şi sunt folosite pentru a calma durerea şi a reduce inflamaţia şi febra. Datorită formei capsulelor moi substanţa activă este absorbită de organism de1,25-2,5 ori mai repede decât în cazul tabletelor. Pentru ameliorarea durerii de intensitate redusă şi moderată, durerilor osteoarticulare şi musculare (inclusiv tendinite, bursite, luxaţii, entorse), durerilor de spate, cefaleei, migrenei (tratament şi profilaxie), algiilor dentare, dismenoreei, febrei şi pentru ameliorarea simptomelor răcelii şi gripei. 2. Ce trebuie să ştiţi înainte să utilizaţi Advil Ultra Nu utilizaţi Advil Ultra dacă: - sunteţi alergic (hipersensibil) la ibuprofen sau la oricare dintre celelalte componente ale Advil Ultra; - aveţi hipersensibilitate la acid acetilsalicilic şi la alte medicamente antiinflamatoare nesteroidiene (AINS); - suferiţi de astm bronşic, reacţii bronhospastice, rinită, urticarie sau edem angioneurotic; - aveţi afecţiuni prezente sau în antecedente: ulcer gastric sau duodenal în evoluţie, tulburări inflamatorii gastro-intestinale, lupus eritematos diseminat, hemoragii gastro-intestinale, hemoragii cerebrovasculare sau alte hemoragii active, boli hematologice; 2 - suferiţi operaţii pe cord (imediat înaintea sau după operaţie); - aveţi insuficienţă cardiacă severă; - aveţi insuficienţă hepatică severă sau insuficienţă renală severă; - în perioada ultimelor 3 luni de sarcină. Vă rugăm să contactaţi medicul chiar dacă aceste simptome s-au întâmplat anterior. Atenţionări şi precauţii Înainte să utilizaţi Advil Ultra, adresaţi-vă medicului dumneavoastră sau farmacistului. A nu fi folosit împreună cu alte medicamente cu rol de calmare a durerilor cum sunt antiinflamatoarele nesteroidiene. Dacă luaţi alte medicamente antiinflamatoare nesteroidiene, întrebaţi-l pe medicul dumneavoastră înainte de a utiliza Advil Ultra. Întrerupeţi utilizarea şi adresaţi-vă medicului dumneavoastră dacă observaţi o reacţie alergică puternică, incluzând înroşiri ale pielii, urticarie sau băşici. Poate precipita apariţia bronhospasmului la pacienţii suferind de astm bronşic sau la cei cu antecedente de astm bronşic sau afecţiuni alergice. Poate cauza sângerări stomacale. Dacă se observă prezenţa sângelui în vomă, fecale sau aveţi scaun foarte închis la culoare, opriţi tratamentul cu Advil Ultra şi consultaţi un medic. Pentru controlul simptomelor se va utiliza cea mai redusă doză eficientă. A nu se depăşi doza recomandată. Se va administra cu precauţie la persoanele în vârstă. În cazul pacienţilor care suferă de ciroză hepatică, alte disfuncţii hepatice sau renale sau boli ale inimii se va consulta medicul înaintea administrării Advil Ultra. Consultaţi medicul înainte de a folosi Advil Ultra dacă sunteţi însărcinată sau alăptaţi. Medicamente precum Advil Ultra se pot asocia cu un risc uşor crescut de apariţie a atacului de cord („infarct miocardic”) sau de accident vascular cerebral. Riscurile de orice tip sunt mai probabile la doze mari şi în cazul tratamentului de lungă durată. Nu depăşiţi doza şi durata de 3 zile recomandate pentru tratament. Dacă aveţi probleme cardiace, accident vascular cerebral în antecedente sau consideraţi că aţi putea fi în situaţie de risc din cauza acestor afecţiuni (de exemplu, dacă aveţi hipertensiune arterială, diabet zaharat, valori crescute ale colesterolului sau sunteţi fumător) trebuie să discutaţi despre tratament cu medicul dumneavoastră sau cu farmacistul. În cazul apariţiei tulburărilor de vedere, administrarea de ibuprofen trebuie întreruptă şi se recomandă efectuarea unui control oftalmologic. Ce trebuie să evitaţi când luaţi acest medicament? Unele medicamente care sunt anticoagulante (acţionează împotriva coagulării sângelui) (de exemplu acid acetilsalicilic/aspirină, warfarină, ticlopidină), unele medicamente care acţionează împotriva tensiunii arteriale crescute (inhibitori de enzimă de conversie a angiotensinei de exemplu captopril, medicamentele blocante ale beta receptorilor, antagoniştii de angiotensină II), şi chiar alte medicamente pot afecta sau pot fi afectate de tratamentul cu ibuprofen. Prin urmare cereţi sfatul medicului înainte de a utiliza ibuprofen împreună cu alte medicamente. Advil Ultra împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. - anticoagulante (a se verifica timpul de protrombină în primele săptămâni de tratament; ar putea fi necesară reducerea dozei de anticoagulant); - ticlopidină (ibuprofenul creşte riscul hemoragic); - diuretice şi antihipertensive (administrarea concomitentă cu ibuprofen poate cauza edeme); - corticosteroizi, acid acetilsalicilic, antiinflamatoare nesteroidiene (creşte incidenţa reacţiilor adverse); - inhibitori selectivi ai recaptării serotoninei (ISRS); - litiu (poate creşte concentraţia plasmatică dacă este administrat împreună cu ibuprofenul); - metotrexat (metotrexatul poate conduce la toxicitate severă şi fatală); - digoxină şi fenitoină (când este administrat împreună cu ibuprofenul, în cazuri particulare s-a semnalat creşterea concentraţiei plasmatice a digoxinei şi fenitoinei); 3 - antiacide (pot creşte absorbţia gastro-intestinală de ibuprofen); - ciclosporină şi trimetoprim (ibuprofenul poate inhiba activitatea acestor medicamente). Adresaţi-vă medicului sau farmacistului înainte de utilizarea Advil Ultra, dacă luaţi acid acetilsalicilic pentru prevenirea infarctului de miocard sau a accidentelor cerebrale vasculare deoarece ibuprofenul poate reduce efectele acidului acetilsalicilic. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Sarcina Medicamentul nu este recomandat în timpul sarcinii, în special în primele 3 luni. Este contraindicat în timpul ultimelor 3 luni de sarcină. Alăptarea Adresați-vă medicul înainte de a utiliza Advil Ultra în timpul alăptării. Dacă alăptați, nu trebuie să utilizați Advil Ultra. Conducerea vehiculelor şi folosirea utilajelor Din cauza reacţiilor adverse pe care le poate produce la nivelul sistemului nervos central (de exemplu tulburări de vedere, amețeli, durere de cap), ibuprofenul poate influenţa capacitatea de a conduce vehicule sau de a folosi utilaje. Advil Ultra conţine sorbitol. Dacă medicul dumneavoastră v-a atenţionat ca aveţi intoleranţă la unele categorii de glucide, vă rugăm să-l întrebaţi înainte de a lua/utiliza acest medicament. 3. Cum să utilizaţi Advil Ultra Luați întotdeauna acest medicament exact așa cum este descris în acest prospect sau așa cum v-a spus medicul dumneavoastră sau farmacistul. Trebuie să discutați cu medicul dumneavoastră sau cu farmacistul dacă nu sunteți sigur. Adulţi, vârstnici şi copii cu vârsta peste 12 ani: o capsulă moale la fiecare 4-6 ore, după cum este nevoie. Nu se vor administra mai mult de 6 capsule moi (1200 mg) în 24 de ore. Capsulele moi vor fi înghiţite în întregime, cu apă, înainte sau după mese. Nu se vor administra la copii sub 12 ani. Dacă simptomele persistă adresaţi-vă medicului sau farmacistului. Dacă utilizaţi mai mult Advil Ultra decât trebuie În caz de supradozaj accidental, întrerupeţi utilizarea şi adresaţi-vă imediat personalului medical de specialitate. Întrerupeţi administrarea şi contactaţi medicul. O doză mai mare decât cea recomandată poate cauza ameţeli, dureri abdominale, greaţă, vărsături, somnolenţă, dureri de cap, tulburări în funcţionarea rinichilor sau a ficatului, pierderea conştienţei, convulsii, atacuri de inimă, acidoză metabolică, dificultăţi în respiraţie şi scăderea tensiunii arteriale. Informaţi-l pe medicul dumneavoastră dacă vă apar oricare dintre aceste reacţii adverse. Dacă uitaţi să luaţi Advil Ultra Nu luaţi o doză dublă pentru a compensa doza comprimatul uitată. Dacă încetaţi să utilizaţi Advil Ultra Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4 4. Reacţii adverse posibile Ca toate medicamentele, Advil Ultra poate provoca reacţii adverse, cu toate că nu apar la toate persoanele. Reacţii adverse posibile: - dureri abdominale, dispepsie abdominală, dispepsie, greaţă, vărsături, constipaţie, diaree, flatulență, ulcer gastric sau duodenal, sângerări ale tractului digestiv, perforație gastrointestinală, boală Crohn, melenă (scaun negru lucios), hematemeză (vărsături cu sânge), inflamaţii sau ulceraţii ale gurii, gastrită, colită; - mai puțin frecvente: erupţii alergice pe piele, mâncărime, urticarie, edeme; - foarte rar edem angioneurotic, șoc anafilactic, crize de astm bronșic la persoane alergice la AINS, anemie, modificări ale formulei sanguine; - foarte rar meningită aseptică (în special la pacienții cu lupus eritematos disemninat), meningită; - pot apărea uşor contuzii, sângerări în urma contuziilor, foarte rar anemie; - foarte rar sânge în urină, tulburări în funcţionarea rinichilor sau a ficatului; - hipersensibilitate (reacţii alergice) şi reacţii anafilactice, dispnee la pacienţii care suferă de astm bronşic sau alergii; - somnolență, iritabilitate și unele cazuri de tulburări psihotice și reacții depresive; - foarte rar dureri de cap, tulburări ale vederii şi auzului, ameţeli, stări de nervozitate; - insuficienţă cardiacă, angină pectorală, creşterea tensiunii arteriale; - rar zgomote în urechi; - foarte rar anemie aplastică, anemie hemolitică, agranulocitoză, leucopenie, trombocitopenie, anemie, scăderea hematocritului și hemoglobinei; - lipsa efectului medicamentos. Medicamente precum Advil Ultra se pot asocia cu un risc uşor crescut de apariţie a atacului de cord („infarct miocardic”) sau a accidentului vascular cerebral. În cazul apariţiei reacţiilor adverse, administrarea medicamentului trebuie întreruptă imediat şi aplicat tratamentul corespunzător. La unii pacienţi pot apărea, în timpul administrării de Advil Ultra, alte reacţii adverse. Dacă vreuna dintre reacţiile adverse devine gravă sau dacă observaţi orice reacţie adversă nemenţionată în acest prospect, vă rugăm să spuneţi medicului dumneavoastră sau farmacistului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Advil Ultra Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie sau blister, după EXP. Data de expirare se referă la ultima zi a lunii respective. A se păstra la temperaturi sub 25ºC, în ambalajul original. Nu aruncați niciun medicament pe calea apei sau a reziduurilor menajere. Întrebaţi farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 5 6. Conţinutul ambalajului şi alte informaţii Ce conţine Advil Ultra Substanţa activă este ibuprofenul. Fiecare capsulă conține ibuprofen 200 mg. - Ceilalți excipienți sunt : Conţinutul capsulei: macrogol 600, hidroxid de potasiu 50%. Capsulă: gelatină, apă purificată, sorbitol lichid parţial deshidratat (E 420), galben de chinolină (E 104), patent blue V (E 131). Materiale de imprimare: dioxid de titan (E 171), alcool SDA 35 A, propilenglicol, polivinil acetat ftalat, apă purificată, alcool izopropilic, macrogol 400, hidroxid de amoniu 28%. Cum arată Advil Ultra şi conţinutul ambalajului Capsule ovale, translucide, de culoare verde, conţinând un lichid limpede, imprimate cu logo-ul ,,Advil”, cu cerneală albă. Ambalaje: Cutie cu un blister din PVDC-PE-PVC/Al a 2 capsule moi Cutie cu un blister din PVDC-PE-PVC/Al a 10 capsule moi Cutie cu un blister din PVDC-PVC/Al-hârtie a 2 capsule moi Cutie cu un blister din PVDC-PVC/Al-hârtie a 10 capsule moi Este posibil ca nu toate mărimile de ambalaj să fie comercializate. "
"Citiţi cu atenţie şi în întregime acest prospect înainte de a începe să utilizaţi acest medicament, deoarece conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 3 zile pentru febră şi 5 zile pentru dureri nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect: 1. Ce este Advil Ultra şi pentru ce se utilizează 2. Ce trebuie să ştiţi înainte să utilizaţi Advil Ultra 3. Cum să utilizaţi Advil Ultra 4. Reacţii adverse posibile 5. Cum se păstrează Advil Ultra 6. Conţinutul ambalajului şi alte informaţii 1. Ce este Advil Ultra şi pentru ce se utilizează Advil Ultra aparţine grupului de medicamente denumite antiinflamatoare nesteroidiene (cunoscute ca AINS) şi sunt folosite pentru a calma durerea şi a reduce inflamaţia şi febra. Datorită formei capsulelor moi substanţa activă este absorbită de organism de1,25-2,5 ori mai repede decât în cazul tabletelor. Pentru ameliorarea durerii de intensitate redusă şi moderată, durerilor osteoarticulare şi musculare (inclusiv tendinite, bursite, luxaţii, entorse), durerilor de spate, cefaleei, migrenei (tratament şi profilaxie), algiilor dentare, dismenoreei, febrei şi pentru ameliorarea simptomelor răcelii şi gripei. 2. Ce trebuie să ştiţi înainte să utilizaţi Advil Ultra Nu utilizaţi Advil Ultra dacă: - sunteţi alergic (hipersensibil) la ibuprofen sau la oricare dintre celelalte componente ale Advil Ultra; - aveţi hipersensibilitate la acid acetilsalicilic şi la alte medicamente antiinflamatoare nesteroidiene (AINS); - suferiţi de astm bronşic, reacţii bronhospastice, rinită, urticarie sau edem angioneurotic; - aveţi afecţiuni prezente sau în antecedente: ulcer gastric sau duodenal în evoluţie, tulburări inflamatorii gastro-intestinale, lupus eritematos diseminat, hemoragii gastro-intestinale, hemoragii cerebrovasculare sau alte hemoragii active, boli hematologice; 2 - suferiţi operaţii pe cord (imediat înaintea sau după operaţie); - aveţi insuficienţă cardiacă severă; - aveţi insuficienţă hepatică severă sau insuficienţă renală severă; - în perioada ultimelor 3 luni de sarcină. Vă rugăm să contactaţi medicul chiar dacă aceste simptome s-au întâmplat anterior. Atenţionări şi precauţii Înainte să utilizaţi Advil Ultra, adresaţi-vă medicului dumneavoastră sau farmacistului. A nu fi folosit împreună cu alte medicamente cu rol de calmare a durerilor cum sunt antiinflamatoarele nesteroidiene. Dacă luaţi alte medicamente antiinflamatoare nesteroidiene, întrebaţi-l pe medicul dumneavoastră înainte de a utiliza Advil Ultra. Întrerupeţi utilizarea şi adresaţi-vă medicului dumneavoastră dacă observaţi o reacţie alergică puternică, incluzând înroşiri ale pielii, urticarie sau băşici. Poate precipita apariţia bronhospasmului la pacienţii suferind de astm bronşic sau la cei cu antecedente de astm bronşic sau afecţiuni alergice. Poate cauza sângerări stomacale. Dacă se observă prezenţa sângelui în vomă, fecale sau aveţi scaun foarte închis la culoare, opriţi tratamentul cu Advil Ultra şi consultaţi un medic. Pentru controlul simptomelor se va utiliza cea mai redusă doză eficientă. A nu se depăşi doza recomandată. Se va administra cu precauţie la persoanele în vârstă. În cazul pacienţilor care suferă de ciroză hepatică, alte disfuncţii hepatice sau renale sau boli ale inimii se va consulta medicul înaintea administrării Advil Ultra. Consultaţi medicul înainte de a folosi Advil Ultra dacă sunteţi însărcinată sau alăptaţi. Medicamente precum Advil Ultra se pot asocia cu un risc uşor crescut de apariţie a atacului de cord („infarct miocardic”) sau de accident vascular cerebral. Riscurile de orice tip sunt mai probabile la doze mari şi în cazul tratamentului de lungă durată. Nu depăşiţi doza şi durata de 3 zile recomandate pentru tratament. Dacă aveţi probleme cardiace, accident vascular cerebral în antecedente sau consideraţi că aţi putea fi în situaţie de risc din cauza acestor afecţiuni (de exemplu, dacă aveţi hipertensiune arterială, diabet zaharat, valori crescute ale colesterolului sau sunteţi fumător) trebuie să discutaţi despre tratament cu medicul dumneavoastră sau cu farmacistul. În cazul apariţiei tulburărilor de vedere, administrarea de ibuprofen trebuie întreruptă şi se recomandă efectuarea unui control oftalmologic. Ce trebuie să evitaţi când luaţi acest medicament? Unele medicamente care sunt anticoagulante (acţionează împotriva coagulării sângelui) (de exemplu acid acetilsalicilic/aspirină, warfarină, ticlopidină), unele medicamente care acţionează împotriva tensiunii arteriale crescute (inhibitori de enzimă de conversie a angiotensinei de exemplu captopril, medicamentele blocante ale beta receptorilor, antagoniştii de angiotensină II), şi chiar alte medicamente pot afecta sau pot fi afectate de tratamentul cu ibuprofen. Prin urmare cereţi sfatul medicului înainte de a utiliza ibuprofen împreună cu alte medicamente. Advil Ultra împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. - anticoagulante (a se verifica timpul de protrombină în primele săptămâni de tratament; ar putea fi necesară reducerea dozei de anticoagulant); - ticlopidină (ibuprofenul creşte riscul hemoragic); - diuretice şi antihipertensive (administrarea concomitentă cu ibuprofen poate cauza edeme); - corticosteroizi, acid acetilsalicilic, antiinflamatoare nesteroidiene (creşte incidenţa reacţiilor adverse); - inhibitori selectivi ai recaptării serotoninei (ISRS); - litiu (poate creşte concentraţia plasmatică dacă este administrat împreună cu ibuprofenul); - metotrexat (metotrexatul poate conduce la toxicitate severă şi fatală); - digoxină şi fenitoină (când este administrat împreună cu ibuprofenul, în cazuri particulare s-a semnalat creşterea concentraţiei plasmatice a digoxinei şi fenitoinei); 3 - antiacide (pot creşte absorbţia gastro-intestinală de ibuprofen); - ciclosporină şi trimetoprim (ibuprofenul poate inhiba activitatea acestor medicamente). Adresaţi-vă medicului sau farmacistului înainte de utilizarea Advil Ultra, dacă luaţi acid acetilsalicilic pentru prevenirea infarctului de miocard sau a accidentelor cerebrale vasculare deoarece ibuprofenul poate reduce efectele acidului acetilsalicilic. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Sarcina Medicamentul nu este recomandat în timpul sarcinii, în special în primele 3 luni. Este contraindicat în timpul ultimelor 3 luni de sarcină. Alăptarea Adresați-vă medicul înainte de a utiliza Advil Ultra în timpul alăptării. Dacă alăptați, nu trebuie să utilizați Advil Ultra. Conducerea vehiculelor şi folosirea utilajelor Din cauza reacţiilor adverse pe care le poate produce la nivelul sistemului nervos central (de exemplu tulburări de vedere, amețeli, durere de cap), ibuprofenul poate influenţa capacitatea de a conduce vehicule sau de a folosi utilaje. Advil Ultra conţine sorbitol. Dacă medicul dumneavoastră v-a atenţionat ca aveţi intoleranţă la unele categorii de glucide, vă rugăm să-l întrebaţi înainte de a lua/utiliza acest medicament. 3. Cum să utilizaţi Advil Ultra Luați întotdeauna acest medicament exact așa cum este descris în acest prospect sau așa cum v-a spus medicul dumneavoastră sau farmacistul. Trebuie să discutați cu medicul dumneavoastră sau cu farmacistul dacă nu sunteți sigur. Adulţi, vârstnici şi copii cu vârsta peste 12 ani: o capsulă moale la fiecare 4-6 ore, după cum este nevoie. Nu se vor administra mai mult de 6 capsule moi (1200 mg) în 24 de ore. Capsulele moi vor fi înghiţite în întregime, cu apă, înainte sau după mese. Nu se vor administra la copii sub 12 ani. Dacă simptomele persistă adresaţi-vă medicului sau farmacistului. Dacă utilizaţi mai mult Advil Ultra decât trebuie În caz de supradozaj accidental, întrerupeţi utilizarea şi adresaţi-vă imediat personalului medical de specialitate. Întrerupeţi administrarea şi contactaţi medicul. O doză mai mare decât cea recomandată poate cauza ameţeli, dureri abdominale, greaţă, vărsături, somnolenţă, dureri de cap, tulburări în funcţionarea rinichilor sau a ficatului, pierderea conştienţei, convulsii, atacuri de inimă, acidoză metabolică, dificultăţi în respiraţie şi scăderea tensiunii arteriale. Informaţi-l pe medicul dumneavoastră dacă vă apar oricare dintre aceste reacţii adverse. Dacă uitaţi să luaţi Advil Ultra Nu luaţi o doză dublă pentru a compensa doza comprimatul uitată. Dacă încetaţi să utilizaţi Advil Ultra Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4 4. Reacţii adverse posibile Ca toate medicamentele, Advil Ultra poate provoca reacţii adverse, cu toate că nu apar la toate persoanele. Reacţii adverse posibile: - dureri abdominale, dispepsie abdominală, dispepsie, greaţă, vărsături, constipaţie, diaree, flatulență, ulcer gastric sau duodenal, sângerări ale tractului digestiv, perforație gastrointestinală, boală Crohn, melenă (scaun negru lucios), hematemeză (vărsături cu sânge), inflamaţii sau ulceraţii ale gurii, gastrită, colită; - mai puțin frecvente: erupţii alergice pe piele, mâncărime, urticarie, edeme; - foarte rar edem angioneurotic, șoc anafilactic, crize de astm bronșic la persoane alergice la AINS, anemie, modificări ale formulei sanguine; - foarte rar meningită aseptică (în special la pacienții cu lupus eritematos disemninat), meningită; - pot apărea uşor contuzii, sângerări în urma contuziilor, foarte rar anemie; - foarte rar sânge în urină, tulburări în funcţionarea rinichilor sau a ficatului; - hipersensibilitate (reacţii alergice) şi reacţii anafilactice, dispnee la pacienţii care suferă de astm bronşic sau alergii; - somnolență, iritabilitate și unele cazuri de tulburări psihotice și reacții depresive; - foarte rar dureri de cap, tulburări ale vederii şi auzului, ameţeli, stări de nervozitate; - insuficienţă cardiacă, angină pectorală, creşterea tensiunii arteriale; - rar zgomote în urechi; - foarte rar anemie aplastică, anemie hemolitică, agranulocitoză, leucopenie, trombocitopenie, anemie, scăderea hematocritului și hemoglobinei; - lipsa efectului medicamentos. Medicamente precum Advil Ultra se pot asocia cu un risc uşor crescut de apariţie a atacului de cord („infarct miocardic”) sau a accidentului vascular cerebral. În cazul apariţiei reacţiilor adverse, administrarea medicamentului trebuie întreruptă imediat şi aplicat tratamentul corespunzător. La unii pacienţi pot apărea, în timpul administrării de Advil Ultra, alte reacţii adverse. Dacă vreuna dintre reacţiile adverse devine gravă sau dacă observaţi orice reacţie adversă nemenţionată în acest prospect, vă rugăm să spuneţi medicului dumneavoastră sau farmacistului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Advil Ultra Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie sau blister, după EXP. Data de expirare se referă la ultima zi a lunii respective. A se păstra la temperaturi sub 25ºC, în ambalajul original. Nu aruncați niciun medicament pe calea apei sau a reziduurilor menajere. Întrebaţi farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 5 6. Conţinutul ambalajului şi alte informaţii Ce conţine Advil Ultra Substanţa activă este ibuprofenul. Fiecare capsulă conține ibuprofen 200 mg. - Ceilalți excipienți sunt : Conţinutul capsulei: macrogol 600, hidroxid de potasiu 50%. Capsulă: gelatină, apă purificată, sorbitol lichid parţial deshidratat (E 420), galben de chinolină (E 104), patent blue V (E 131). Materiale de imprimare: dioxid de titan (E 171), alcool SDA 35 A, propilenglicol, polivinil acetat ftalat, apă purificată, alcool izopropilic, macrogol 400, hidroxid de amoniu 28%. "
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală cu ale dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Augmentin şi pentru ce se utilizează 2. Ce trebuie să ştiţi înainte să utilizaţi Augmentin 3. Cum să luaţi Augmentin 4. Reacţii adverse posibile 5. Cum se păstrează Augmentin 6. Conţinutul ambalajului şi alte informaţii 1. Ce este Augmentin şi pentru ce se utilizează Augmentin este un antibiotic şi acţionează distrugând bacteriile care provoacă infecţii. Conţine două medicamente diferite denumite amoxicilină şi acid clavulanic. Amoxicilina aparţine unei clase de medicamente denumite “peniciline”, cărora le poate fi blocată funcţionarea (pot fi inactivate). Cealaltă substanţă activă (acidul clavulanic) previne întâmplarea acestui lucru. Augmentin este indicat pentru tratamentul următoarelor infecţii bacteriene, la copii şi adulţi: • infecţii ale urechii sau ale sinusurilor • infecţii ale tractului respirator • infecţii ale tractului urinar • infecţii ale pielii şi ale ţesuturilor moi, inclusiv infecţii dentare • infecţii osoase şi articulare. 2. Ce trebuie să ştiţi înainte să utilizaţi Augmentin Nu luaţi Augmentin: • dacă sunteţi alergic la amoxicilină, acid clavulanic, penicilină sau la oricare dintre celelalte componente ale acestui medicament (enumerate la punctul 6) 2 • dacă aţi avut vreodată vreo reacţie alergică la orice alt antibiotic. Aceasta poate include o erupţie pe piele sau o umflare a feţei sau gâtului • dacă aţi avut vreodată probleme hepatice sau icter (îngălbenirea pielii) când aţi luat un antibiotic. Nu luaţi Augmentin dacă oricare dintre cele de mai sus sunt valabile în cazul dumneavoastră. Dacă nu sunteţi sigur, discutaţi cu medicul dumneavoastră sau cu farmacistul înainte de a lua Augmentin. Atenţionări şi precauţii Discutaţi cu medicul dumneavoastră sau cu farmacistul înainte de a lua Augmentin dacă: • aveţi mononucleoză infecţioasă • urmaţi tratament pentru probleme hepatice sau renale • nu urinaţi regulat. Dacă nu sunteţi sigur dacă vreuna dintre cele de mai sus sunt valabile în cazul dumneavoastră, discutaţi cu medicul dumneavoastră sau cu farmacistul înainte de a lua Augmentin. În anumite situaţii, medicul dumneavoastră poate face investigaţii pentru a determina tipul de bacterie care a provocat infecţia dumneavoastră. În funcţie de rezultat, este posibil să primiţi concentraţii diferite de Augmentin sau alte medicamente. Afecţiuni la care trebuie să fiţi atent Augmentin poate agrava unele dintre afecţiunile existente sau poate provoca reacţii adverse. Acestea includ reacţii alergice, convulsii şi inflamaţia intestinului gros. Trebuie să fiţi atent la anumite simptome în timp ce luaţi Augmentin, pentru a reduce riscul oricăror probleme. Vezi “Afecţiuni la care trebuie să fiţi atent” la punctul 4. Analize de sânge şi de urină Dacă faceţi analize de sânge (cum ar fi analize ale formulei globulelor roşii ale sângelui sau analize ale funcţiei hepatice) sau analize urinare (pentru glucoză), spuneţi-i medicului sau asistentei că luaţi Augmentin. Trebuie să faceţi acest lucru din cauză că Augmentin poate influenţa rezultatele acestor tipuri de analize. Alte medicamente şi Augmentin Vă rugăm să spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. În cazul în care luaţi alopurinol (utilizat pentru gută), concomitent cu Augmentin, va creşte probabilitatea de a avea o reacţie alergică pe piele. În cazul în care luaţi probenecid (utilizat pentru gută), medicul dumneavoastră poate decide ajustarea dozei dumneavoastră de Augmentin. Dacă se iau, concomitent cu Augmentin, medicamente care împiedică formarea de cheaguri de sânge (cum ar fi warfarina), atunci vor fi necesare analize de sânge suplimentare. Augmentin poate afecta modul în care funcţionează metotrexatul (un medicament utilizat pentru a trata cancerul sau afecţiunile reumatice). Augmentin poate afecta modul în care funcționează micofenolatul de mofetil (un medicament utilizat pentru a preveni respingerea de organe noi la pacienţii cu transplant). 3 Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Augmentin poate provoca reacţii adverse, iar simptomele vă pot afecta capacitatea de a conduce vehicule. Nu conduceţi vehicule şi nu folosiţi utilaje decât dacă vă simţiţi bine. Augmentin conţine sodiu • Acest medicament conţine mai puţin de 1 mmol sodiu (23 mg) per comprimat, deci practic „nu conţine sodiu”. 3. Cum să luaţi Augmentin Luaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Adulţi şi copii cu greutatea de cel puţin 40 kg Doza uzuală este: • 1 comprimat de trei ori pe zi Copii cu greutate mai mică de 40 kg Copiii cu vârsta de cel mult 6 ani trebuie să fie trataţi, de preferinţă, cu Augmentin suspensie orală sau plicuri. Cereţi sfatul medicului dumneavoastră sau farmacistului când administraţi Augmentin comprimate copiilor cu greutate mai mică de 40 kg. Comprimatele filmate nu sunt adecvate utilizării la copii cu greutate mai mică de 25 de kg. Pacienţii cu probleme renale şi hepatice • Dacă aveţi probleme renale, doza poate fi modificată. Medicul dumneavoastră poate alege o concentraţie diferită sau un alt medicament. • Dacă aveţi probleme hepatice este posibil să faceţi mai des analize de sânge pentru a vedea cum funcţionează ficatul dumneavoastră. Cum să luaţi Augmentin • Înghiţiţi comprimatele întregi cu un pahar de apă în timpul mesei. Comprimatele pot fi rupte de-a lungul liniei mediane pentru a putea fi mai uşor înghiţite. Trebuie să luaţi ambele jumătăţi de comprimat în acelaşi timp. • Spaţiaţi dozele la intervale egale în timpul zilei, lăsând un interval de cel puţin 4 ore între ele. Nu luaţi 2 doze într-o oră. • Nu luaţi Augmentin mai mult de 2 săptămâni. Dacă continuaţi să nu vă simţiţi bine, trebuie să mergeţi din nou la medic. Dacă luaţi mai mult Augmentin decât trebuie Dacă luaţi prea mult Augmentin, semnele pot include deranjament stomacal (greaţă, vărsături sau diaree) sau convulsii. Discutaţi cu medicul dumneavoastră cât mai curând posibil. Luaţi cu dumneavoastră cutia sau flaconul medicamentului pentru a-l arăta medicului. Dacă uitaţi să luaţi Augmentin 4 Dacă aţi uitat să luaţi o doză, luaţi-o de îndată ce vă amintiţi. Nu trebuie să luaţi următoarea doză prea curând, ci să aşteptaţi să treacă aproximativ 4 ore înainte de a lua următoarea doză. Nu luaţi o doză dublă pentru a compensa doza uitată. Dacă încetaţi să luaţi Augmentin Continuaţi să luaţi Augmentin până la terminarea tratamentului, chiar dacă vă simţiţi mai bine. Aveţi nevoie de fiecare doză pentru a ajuta la combaterea infecţiei. Dacă o parte din bacterii supravieţuiesc, ele pot provoca revenirea infecţiei. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Afecţiuni la care trebuie să fiţi atent Reacţii alergice: • erupţie pe piele • inflamaţia vaselor de sânge (vasculită) care poate fi vizibilă ca pete umflate roşii sau violet pe piele, dar care poate afecta şi alte părţi ale corpului • febră, durere articulară, umflarea ganglionilor de la nivelul gâtului, axilei (subsuoară) sau zonei inghinale • umflare, uneori a feţei sau gâtului (angioedem), care determină dificultăţi de respiraţie • colaps. Contactaţi un medic imediat dacă prezentaţi vreunul dintre aceste simptome. Întrerupeţi administrarea de Augmentin. Inflamaţia intestinului gros Inflamaţia intestinului gros, care provoacă diaree apoasă, de obicei însoţită de sânge şi mucus, durere de stomac şi/sau febră. Contactaţi-l pe medicul dumneavoastră cât mai curând posibil pentru recomandări în cazul în care prezentaţi aceste simptome. Reacţii adverse foarte frecvente Acestea pot afecta mai mult de 1 din 10 persoane • diaree (la adulţi). Reacţii adverse frecvente Acestea pot afecta până la 1 din 10 persoane • candidoză (candida – o infecţie fungică a vaginului, cavităţii bucale sau a pliurilor pielii) • senzaţie de rău (greaţă), mai ales în cazul dozelor mari În acest caz luaţi Augmentin în timpul mesei. • vărsături • diaree (la copii). 5 Reacţii adverse mai puţin frecvente Acestea pot afecta până la 1 din 100 de persoane • erupţie pe piele, mâncărime • urticarie (erupţie pruriginoasă supradenivelată) • indigestie • ameţeli • durere de cap. Reacţii adverse mai puţin frecvente care se pot observa în analizele dumneavoastră de sânge: • creşterea valorilor anumitor substanţe (enzime) produse de ficat. Reacţii adverse rare Acestea pot afecta până la 1 din 1000 de persoane • erupţie pe piele, care poate fi veziculară şi care poate arăta ca nişte mici ţinte (pete închise la culoare în centru înconjurate de o zonă mai palidă, cu un inel închis la culoare în jurul marginii–eritem polimorf) Dacă observaţi oricare dintre aceste simptome, contactaţi de urgenţă un medic. Reacţii adverse rare care se pot observa în analizele dumneavoastră de sânge: • număr mic de celule implicate în procesul de coagulare a sângelui • număr mic de globule albe. Cu frecvenţă necunoscută Frecvenţa nu poate fi estimată pe baza datelor disponibile. • reacţii alergice (a se vedea mai sus) • inflamaţie a intestinului gros (a se vedea mai sus) • inflamaţie a membranei protectoare din jurul creierului (meningită aseptică) • reacţii grave ale pielii: - o erupţie generalizată cu vezicule şi descumare a pielii, mai ales în jurul gurii, nasului, ochilor şi organelor genitale (sindrom Stevens-Johnson) şi o formă mai severă, provocând o descuamare extensivă a pielii (mai mult de 30% din suprafaţa corporală – necroliză epidermică toxică) - erupţie generalizată cu piele roşie şi mici vezicule conţinând puroi (dermatită buloasă exfoliativă) - o erupţie roşie, solzoasă, cu noduli sub piele şi vezicule (pustuloză exantematică) - simptome asemănătoare gripei, incluzând erupţie pe piele, febră, inflamarea ganglionilor şi rezultate anormale ale analizelor de sânge (inclusiv un număr crescut de globule albe (eozinofilie) şi enzime hepatice) (Reacţie la medicament asociată cu eozinofilie şi simptome sistemice (RMESS). Contactaţi imediat un medic dacă prezentaţi oricare dintre aceste simptome. • inflamaţie hepatică (hepatită) • icter, provocat de o creştere a bilirubinei din sânge (o substanţă produsă în ficat) care face ca pielea dumneavoastră şi albul din jurul ochilor să fie galbene • inflamaţia tubulilor renali • durează mai mult ca sângele să coaguleze • hiperactivitate • convulsii (la persoanele care iau doze mari de Augmentin sau care au probleme renale) • limbă de culoare neagră care arată păroasă Reacţii adverse care se pot observa în analizele dumneavoastră de sânge sau de urină: • o scădere severă a numărului de globule albe • un număr scăzut de globule roşii (anemie hemolitică) • cristale în urină. 6 Raportarea reacţiilor adverse Raportarea reacţiilor adverse suspectate după autorizarea medicamentului este importantă. Acest lucru permite monitorizarea continuă a raportului beneficiu/risc al medicamentului. Profesioniştii din domeniul sănătăţii sunt rugaţi să raporteze orice reacţie adversă suspectată prin intermediul sistemului naţional de raportare, ale cărui detalii sunt publicate pe web-siteul Agenţiei Naţionale a Medicamentului şi a Dispozitivelor Medicale din România http://www.anm.ro. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. 5. Cum se păstrează Augmentin A nu se lăsa acest medicament la vederea şi îndemâna copiilor. Nu utilizaţi acest medicament după data de expirare (EXP) înscrisă pe cutie. Data de expirare se referă la ultima zi a lunii respective. A se păstra la temperaturi sub 25˚C. Comprimatele filmate ambalate în pachete cu blistere introduse într-o pungă protectoare din aluminiu laminat, conţinând un desicant, trebuie utilizate în cel mult 30 de zile de la deschiderea pungii protectoare. A se păstra în ambalajul original pentru a fi protejate de umiditate. Nu utilizaţi comprimate zdrobite sau deteriorate. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Augmentin - Substanţele active sunt amoxicilina şi acidul clavulanic. Fiecare comprimat filmat conţine amoxicilină 500 mg sub formă de amoxicilină trihidrat şi acid clavulanic 125 mg sub formă de clavulanat de potasiu. - Celelalte componente sunt nucleu-stearat de magneziu, amidonglicolat de sodiu tip A, dioxid de siliciu coloidal anhidru, celuloză microcristalină, film-dioxid de titan (E171), hipromeloză, macrogol (4000,6000), dimeticonă 500. Cum arată Augmentin şi conţinutul ambalajului 7 Augmentin 500 mg/125 mg comprimate filmate se prezintă sub formă de comprimate filmate ovale, de culoare albă sau aproape albă, ştanţate cu AC şi cu o linie mediană pe una dintre feţe. Acestea sunt ambalate în: • cutii de carton cu blistere. Fiecare ambalaj conţine 4, 10, 12, 14, 16, 20, 24, 30, 100 sau 500 comprimate filmate; • cutii din carton cu blistere introduse într-o pungă protectoare. Punga protectoare conţine un plic cu desicant. Antibioticele sunt utilizate pentru tratamentul infecţiilor provocate de bacterii. Sunt ineficiente împotriva infecţiilor provocate de virusuri. Uneori o infecţie provocată de o bacterie nu se vindecă în urma unei cure de tratament cu un antibiotic. Una dintre cele mai frecvente cauze se datorează rezistenţei la antibioticul utilizat pe care o dezvoltă bacteria care a provocat infecţia. Aceasta înseamnă că acestea pot supravieţui sau chiar se pot înmulţi, în ciuda tratamentului cu antibiotic. Bacteriile pot deveni rezistente la antibiotice din numeroase motive. Utilizarea responsabilă a antibioticelor poate ajuta la reducerea şanselor de dezvoltare a rezistenţei bacteriene. Când medicul vă prescrie o cură de tratament cu un antibiotic, acesta este pentru a trata infecţia dumneavoastră curentă. Urmând sfaturile de mai jos veţi ajuta la prevenirea riscului de apariţie a bacteriilor rezistente care ar putea opri funcţionarea antibioticului. 1. Este foarte important să luaţi antibioticul în doza corectă, la momentul corespunzător şi pentru numărul indicat de zile. Citiţi informaţiile de pe etichetă şi dacă aveţi nelămuriri cereţi explicaţii medicului dumneavoatră sau farmacistului. 2. Nu trebuie să luaţi un antibiotic decât dacă acesta a fost prescris special pentru dumneavoastră şi trebuie să îl utilizaţi numai pentru a trata infecţia pentru care a fost prescris. 3. Nu trebuie să luaţi antibiotice care au fost prescrise altor persoane chiar dacă acestea au avut o infecţie asemănătoare cu a dumneavoastră. 4. Nu trebuie să daţi altor persoane antibioticele care au fost prescrise pentru dumneavoastră. 5. După completarea tratamentului conform indicaţiilor medicului dumneavoastră, trebuie să returnaţi orice antibiotic nefolosit farmaciei dumneavoastră pentru a fi eliminate corespunzător."
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală cu ale dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Augmentin şi pentru ce se utilizează 2. Ce trebuie să ştiţi înainte să utilizaţi Augmentin 3. Cum să luaţi Augmentin 4. Reacţii adverse posibile 5. Cum se păstrează Augmentin 6. Conţinutul ambalajului şi alte informaţii 1. Ce este Augmentin şi pentru ce se utilizează Augmentin este un antibiotic şi acţionează distrugând bacteriile care provoacă infecţii. Conţine două medicamente diferite denumite amoxicilină şi acid clavulanic. Amoxicilina aparţine unei clase de medicamente denumite “peniciline”, cărora le poate fi blocată funcţionarea (pot fi inactivate). Cealaltă substanţă activă (acidul clavulanic) previne întâmplarea acestui lucru. Augmentin este indicat pentru tratamentul următoarelor infecţii bacteriene, la copii şi adulţi: • infecţii ale urechii sau ale sinusurilor • infecţii ale tractului respirator • infecţii ale tractului urinar • infecţii ale pielii şi ale ţesuturilor moi, inclusiv infecţii dentare • infecţii osoase şi articulare. 2. Ce trebuie să ştiţi înainte să utilizaţi Augmentin Nu luaţi Augmentin: • dacă sunteţi alergic la amoxicilină, acid clavulanic, penicilină sau la oricare dintre celelalte componente ale acestui medicament (enumerate la punctul 6) 2 • dacă aţi avut vreodată vreo reacţie alergică la orice alt antibiotic. Aceasta poate include o erupţie pe piele sau o umflare a feţei sau gâtului • dacă aţi avut vreodată probleme hepatice sau icter (îngălbenirea pielii) când aţi luat un antibiotic. Nu luaţi Augmentin dacă oricare dintre cele de mai sus sunt valabile în cazul dumneavoastră. Dacă nu sunteţi sigur, discutaţi cu medicul dumneavoastră sau cu farmacistul înainte de a lua Augmentin. Atenţionări şi precauţii Discutaţi cu medicul dumneavoastră sau cu farmacistul înainte de a lua Augmentin dacă: • aveţi mononucleoză infecţioasă • urmaţi tratament pentru probleme hepatice sau renale • nu urinaţi regulat. Dacă nu sunteţi sigur dacă vreuna dintre cele de mai sus sunt valabile în cazul dumneavoastră, discutaţi cu medicul dumneavoastră sau cu farmacistul înainte de a lua Augmentin. În anumite situaţii, medicul dumneavoastră poate face investigaţii pentru a determina tipul de bacterie care a provocat infecţia dumneavoastră. În funcţie de rezultat, este posibil să primiţi concentraţii diferite de Augmentin sau alte medicamente. Afecţiuni la care trebuie să fiţi atent Augmentin poate agrava unele dintre afecţiunile existente sau poate provoca reacţii adverse. Acestea includ reacţii alergice, convulsii şi inflamaţia intestinului gros. Trebuie să fiţi atent la anumite simptome în timp ce luaţi Augmentin, pentru a reduce riscul oricăror probleme. Vezi “Afecţiuni la care trebuie să fiţi atent” la punctul 4. Analize de sânge şi de urină Dacă faceţi analize de sânge (cum ar fi analize ale formulei globulelor roşii ale sângelui sau analize ale funcţiei hepatice) sau analize urinare (pentru glucoză), spuneţi-i medicului sau asistentei că luaţi Augmentin. Trebuie să faceţi acest lucru din cauză că Augmentin poate influenţa rezultatele acestor tipuri de analize. Alte medicamente şi Augmentin Vă rugăm să spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. În cazul în care luaţi alopurinol (utilizat pentru gută), concomitent cu Augmentin, va creşte probabilitatea de a avea o reacţie alergică pe piele. În cazul în care luaţi probenecid (utilizat pentru gută), medicul dumneavoastră poate decide ajustarea dozei dumneavoastră de Augmentin. Dacă se iau, concomitent cu Augmentin, medicamente care împiedică formarea de cheaguri de sânge (cum ar fi warfarina), atunci vor fi necesare analize de sânge suplimentare. Augmentin poate afecta modul în care funcţionează metotrexatul (un medicament utilizat pentru a trata cancerul sau afecţiunile reumatice). Augmentin poate afecta modul în care funcționează micofenolatul de mofetil (un medicament utilizat pentru a preveni respingerea de organe noi la pacienţii cu transplant). 3 Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Augmentin poate provoca reacţii adverse, iar simptomele vă pot afecta capacitatea de a conduce vehicule. Nu conduceţi vehicule şi nu folosiţi utilaje decât dacă vă simţiţi bine. Augmentin conţine sodiu • Acest medicament conţine mai puţin de 1 mmol sodiu (23 mg) per comprimat, deci practic „nu conţine sodiu”. 3. Cum să luaţi Augmentin Luaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Adulţi şi copii cu greutatea de cel puţin 40 kg Doza uzuală este: • 1 comprimat de trei ori pe zi Copii cu greutate mai mică de 40 kg Copiii cu vârsta de cel mult 6 ani trebuie să fie trataţi, de preferinţă, cu Augmentin suspensie orală sau plicuri. Cereţi sfatul medicului dumneavoastră sau farmacistului când administraţi Augmentin comprimate copiilor cu greutate mai mică de 40 kg. Comprimatele filmate nu sunt adecvate utilizării la copii cu greutate mai mică de 25 de kg. Pacienţii cu probleme renale şi hepatice • Dacă aveţi probleme renale, doza poate fi modificată. Medicul dumneavoastră poate alege o concentraţie diferită sau un alt medicament. • Dacă aveţi probleme hepatice este posibil să faceţi mai des analize de sânge pentru a vedea cum funcţionează ficatul dumneavoastră. Cum să luaţi Augmentin • Înghiţiţi comprimatele întregi cu un pahar de apă în timpul mesei. Comprimatele pot fi rupte de-a lungul liniei mediane pentru a putea fi mai uşor înghiţite. Trebuie să luaţi ambele jumătăţi de comprimat în acelaşi timp. • Spaţiaţi dozele la intervale egale în timpul zilei, lăsând un interval de cel puţin 4 ore între ele. Nu luaţi 2 doze într-o oră. • Nu luaţi Augmentin mai mult de 2 săptămâni. Dacă continuaţi să nu vă simţiţi bine, trebuie să mergeţi din nou la medic. Dacă luaţi mai mult Augmentin decât trebuie Dacă luaţi prea mult Augmentin, semnele pot include deranjament stomacal (greaţă, vărsături sau diaree) sau convulsii. Discutaţi cu medicul dumneavoastră cât mai curând posibil. Luaţi cu dumneavoastră cutia sau flaconul medicamentului pentru a-l arăta medicului. Dacă uitaţi să luaţi Augmentin 4 Dacă aţi uitat să luaţi o doză, luaţi-o de îndată ce vă amintiţi. Nu trebuie să luaţi următoarea doză prea curând, ci să aşteptaţi să treacă aproximativ 4 ore înainte de a lua următoarea doză. Nu luaţi o doză dublă pentru a compensa doza uitată. Dacă încetaţi să luaţi Augmentin Continuaţi să luaţi Augmentin până la terminarea tratamentului, chiar dacă vă simţiţi mai bine. Aveţi nevoie de fiecare doză pentru a ajuta la combaterea infecţiei. Dacă o parte din bacterii supravieţuiesc, ele pot provoca revenirea infecţiei. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Afecţiuni la care trebuie să fiţi atent Reacţii alergice: • erupţie pe piele • inflamaţia vaselor de sânge (vasculită) care poate fi vizibilă ca pete umflate roşii sau violet pe piele, dar care poate afecta şi alte părţi ale corpului • febră, durere articulară, umflarea ganglionilor de la nivelul gâtului, axilei (subsuoară) sau zonei inghinale • umflare, uneori a feţei sau gâtului (angioedem), care determină dificultăţi de respiraţie • colaps. Contactaţi un medic imediat dacă prezentaţi vreunul dintre aceste simptome. Întrerupeţi administrarea de Augmentin. Inflamaţia intestinului gros Inflamaţia intestinului gros, care provoacă diaree apoasă, de obicei însoţită de sânge şi mucus, durere de stomac şi/sau febră. Contactaţi-l pe medicul dumneavoastră cât mai curând posibil pentru recomandări în cazul în care prezentaţi aceste simptome. Reacţii adverse foarte frecvente Acestea pot afecta mai mult de 1 din 10 persoane • diaree (la adulţi). Reacţii adverse frecvente Acestea pot afecta până la 1 din 10 persoane • candidoză (candida – o infecţie fungică a vaginului, cavităţii bucale sau a pliurilor pielii) • senzaţie de rău (greaţă), mai ales în cazul dozelor mari În acest caz luaţi Augmentin în timpul mesei. • vărsături • diaree (la copii). 5 Reacţii adverse mai puţin frecvente Acestea pot afecta până la 1 din 100 de persoane • erupţie pe piele, mâncărime • urticarie (erupţie pruriginoasă supradenivelată) • indigestie • ameţeli • durere de cap. Reacţii adverse mai puţin frecvente care se pot observa în analizele dumneavoastră de sânge: • creşterea valorilor anumitor substanţe (enzime) produse de ficat. Reacţii adverse rare Acestea pot afecta până la 1 din 1000 de persoane • erupţie pe piele, care poate fi veziculară şi care poate arăta ca nişte mici ţinte (pete închise la culoare în centru înconjurate de o zonă mai palidă, cu un inel închis la culoare în jurul marginii–eritem polimorf) Dacă observaţi oricare dintre aceste simptome, contactaţi de urgenţă un medic. Reacţii adverse rare care se pot observa în analizele dumneavoastră de sânge: • număr mic de celule implicate în procesul de coagulare a sângelui • număr mic de globule albe. Cu frecvenţă necunoscută Frecvenţa nu poate fi estimată pe baza datelor disponibile. • reacţii alergice (a se vedea mai sus) • inflamaţie a intestinului gros (a se vedea mai sus) • inflamaţie a membranei protectoare din jurul creierului (meningită aseptică) • reacţii grave ale pielii: - o erupţie generalizată cu vezicule şi descumare a pielii, mai ales în jurul gurii, nasului, ochilor şi organelor genitale (sindrom Stevens-Johnson) şi o formă mai severă, provocând o descuamare extensivă a pielii (mai mult de 30% din suprafaţa corporală – necroliză epidermică toxică) - erupţie generalizată cu piele roşie şi mici vezicule conţinând puroi (dermatită buloasă exfoliativă) - o erupţie roşie, solzoasă, cu noduli sub piele şi vezicule (pustuloză exantematică) - simptome asemănătoare gripei, incluzând erupţie pe piele, febră, inflamarea ganglionilor şi rezultate anormale ale analizelor de sânge (inclusiv un număr crescut de globule albe (eozinofilie) şi enzime hepatice) (Reacţie la medicament asociată cu eozinofilie şi simptome sistemice (RMESS). Contactaţi imediat un medic dacă prezentaţi oricare dintre aceste simptome. • inflamaţie hepatică (hepatită) • icter, provocat de o creştere a bilirubinei din sânge (o substanţă produsă în ficat) care face ca pielea dumneavoastră şi albul din jurul ochilor să fie galbene • inflamaţia tubulilor renali • durează mai mult ca sângele să coaguleze • hiperactivitate • convulsii (la persoanele care iau doze mari de Augmentin sau care au probleme renale) • limbă de culoare neagră care arată păroasă Reacţii adverse care se pot observa în analizele dumneavoastră de sânge sau de urină: • o scădere severă a numărului de globule albe • un număr scăzut de globule roşii (anemie hemolitică) • cristale în urină. 6 Raportarea reacţiilor adverse Raportarea reacţiilor adverse suspectate după autorizarea medicamentului este importantă. Acest lucru permite monitorizarea continuă a raportului beneficiu/risc al medicamentului. Profesioniştii din domeniul sănătăţii sunt rugaţi să raporteze orice reacţie adversă suspectată prin intermediul sistemului naţional de raportare, ale cărui detalii sunt publicate pe web-siteul Agenţiei Naţionale a Medicamentului şi a Dispozitivelor Medicale din România http://www.anm.ro. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. 5. Cum se păstrează Augmentin A nu se lăsa acest medicament la vederea şi îndemâna copiilor. Nu utilizaţi acest medicament după data de expirare (EXP) înscrisă pe cutie. Data de expirare se referă la ultima zi a lunii respective. A se păstra la temperaturi sub 25˚C. Comprimatele filmate ambalate în pachete cu blistere introduse într-o pungă protectoare din aluminiu laminat, conţinând un desicant, trebuie utilizate în cel mult 30 de zile de la deschiderea pungii protectoare. A se păstra în ambalajul original pentru a fi protejate de umiditate. Nu utilizaţi comprimate zdrobite sau deteriorate. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Augmentin - Substanţele active sunt amoxicilina şi acidul clavulanic. Fiecare comprimat filmat conţine amoxicilină 500 mg sub formă de amoxicilină trihidrat şi acid clavulanic 125 mg sub formă de clavulanat de potasiu. - Celelalte componente sunt nucleu-stearat de magneziu, amidonglicolat de sodiu tip A, dioxid de siliciu coloidal anhidru, celuloză microcristalină, film-dioxid de titan (E171), hipromeloză, macrogol (4000,6000), dimeticonă 500. Cum arată Augmentin şi conţinutul ambalajului 7 Augmentin 500 mg/125 mg comprimate filmate se prezintă sub formă de comprimate filmate ovale, de culoare albă sau aproape albă, ştanţate cu AC şi cu o linie mediană pe una dintre feţe. Acestea sunt ambalate în: • cutii de carton cu blistere. Fiecare ambalaj conţine 4, 10, 12, 14, 16, 20, 24, 30, 100 sau 500 comprimate filmate; • cutii din carton cu blistere introduse într-o pungă protectoare. Punga protectoare conţine un plic cu desicant. Desicantul trebuie ţinut în interiorul pungii protectoare şi nu trebuie mâncat. Fiecare ambalaj conţine 14, 20 sau 21 comprimate filmate. Este posibil ca nu toate mărimile de ambalaj să fie comercializate. Sunt ineficiente împotriva infecţiilor provocate de virusuri. Uneori o infecţie provocată de o bacterie nu se vindecă în urma unei cure de tratament cu un antibiotic. Una dintre cele mai frecvente cauze se datorează rezistenţei la antibioticul utilizat pe care o dezvoltă bacteria care a provocat infecţia. Aceasta înseamnă că acestea pot supravieţui sau chiar se pot înmulţi, în ciuda tratamentului cu antibiotic. Bacteriile pot deveni rezistente la antibiotice din numeroase motive. Utilizarea responsabilă a antibioticelor poate ajuta la reducerea şanselor de dezvoltare a rezistenţei bacteriene. Când medicul vă prescrie o cură de tratament cu un antibiotic, acesta este pentru a trata infecţia dumneavoastră curentă. Urmând sfaturile de mai jos veţi ajuta la prevenirea riscului de apariţie a bacteriilor rezistente care ar putea opri funcţionarea antibioticului. 1. Este foarte important să luaţi antibioticul în doza corectă, la momentul corespunzător şi pentru numărul indicat de zile. Citiţi informaţiile de pe etichetă şi dacă aveţi nelămuriri cereţi explicaţii medicului dumneavoatră sau farmacistului. 2. Nu trebuie să luaţi un antibiotic decât dacă acesta a fost prescris special pentru dumneavoastră şi trebuie să îl utilizaţi numai pentru a trata infecţia pentru care a fost prescris. 3. Nu trebuie să luaţi antibiotice care au fost prescrise altor persoane chiar dacă acestea au avut o infecţie asemănătoare cu a dumneavoastră. 4. Nu trebuie să daţi altor persoane antibioticele care au fost prescrise pentru dumneavoastră. 5. După completarea tratamentului conform indicaţiilor medicului dumneavoastră, trebuie să returnaţi orice antibiotic nefolosit farmaciei dumneavoastră pentru a fi eliminate corespunzător."
"Citiţi cu atenţie şi în întregime acest prospect înainte de a vi se administra dumneavoastră sau copilului dumneavoastră acest vaccin deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest vaccin a fost prescris numai pentru dumneavoastră sau copilul dumneavoastră. Nu trebuie să-l daţi altor persoane. - Dacă dumneavoastră sau copilul dumneavoastră manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce gasiţi în acest prospect 1. Ce este Boostrix-IPV şi pentru ce se utilizează 2. Ce trebuie să stiţi înainte să vi se administreze dumneavoastră sau copilului dumneavoastră Boostrix-IPV 3. Cum se administrează Boostrix-IPV 4. Reacţii adverse posibile 5. Cum se păstrează Boostrix-IPV 6. Conţinutul ambalajului şi alte informaţii 1. Ce este Boostrix-IPV şi pentru ce se utilizează Boostrix-IPV este un vaccin indicat pentru utilizarea ca doză de rapel la copii cu vârsta începând de la 3 ani, adolescenţi şi adulţi, pentru a preveni patru boli: difterie, tetanos, pertussis (tuse măgărească) şi poliomielită (polio). Acest vaccin ajută corpul să îşi creeze propria sa protecţie (anticorpi) împotriva acestor boli. • Difterie: difteria afectează în principal căile aeriene şi, uneori, pielea. În general, căile respiratorii devin inflamate (umflate), determinând tulburări severe ale respiraţiei şi, uneori, sufocare. De asemenea, bacteria eliberează o substanţă toxică (substanţă otrăvitoare) care poate determina leziuni ale nervilor, probleme ale inimii şi chiar moarte. • Tetanos: bacteria tetanosului pătrunde în corp prin tăieturi, zgârieturi sau răni la nivelul pielii. Rănile care sunt mai probabil infectate cu bacteria tetanosului sunt arsurile, fracturile, rănile adânci sau rănile în care au pătruns pământ, praf, îngrăşăminte naturale sau aşchii din lemn. Bacteria eliberează o substanţă toxică (substanţă otrăvitoare) care poate determina rigiditate musculară, spasme musculare dureroase, convulsii şi chiar moarte. Spasmele musculare pot fi atât de puternice încât să determine fracturi ale coloanei vertebrale. • Tusea măgărească (Pertussis): pertussis este o boală foarte contagioasă. Această boală afectează căile respiratorii şi determină accese severe de tuse, care pot duce la probleme de respiraţie. Tusea este adeseori însoţită de un sunet caracteristic, de unde şi denumirea comună de „tuse măgărească”. Tusea poate dura 1-2 luni sau mai mult. De asemenea, tusea măgărească poate 2 determina infecţii ale urechii, bronşite cu o evoluţie mai îndelungată, pneumonie, convulsii, afectare a creierului şi chiar moarte. • Poliomielita: poliomielita, denumită mai simplu “polio”, este o infecţie virală care poate avea efecte variabile. Adeseori provoacă numai îmbolnăviri uşoare, însă la unele persoane provoca leziuni permanente sau chiar moartea. În forma sa cea mai gravă, infecţia cu virusul poliomielitei poate determina paralizia muşchilor (aceştia nu se pot mişca), inclusiv a muşchilor implicaţi în respiraţie şi în mers. Membrele afectate de această boală pot fi deformate, deformarea fiind însoţită de durere. Niciuna dintre componentele vaccinului nu poate provoca apariţia difteriei, tetanosului, tusei măgăreşti sau poliomielitei. Utilizarea Boostrix-IPV în timpul sarcinii va ajuta la protejarea copilului dumneavoastră împotriva tusei convulsive în primele câteva luni de viață înainte de a primi imunizarea primară. 2. Ce trebuie să stiţi înainte să vi se administreze dumneavoastră sau copilului dumneavoastră Boostrix-IPV Boostrix-IPV nu trebuie administrat: • dacă dumneavoastră sau copilul dumneavoastră aţi manifestat anterior orice reacţie alergică la Boostrix-IPV, la oricare dintre celelalte componente ale acestui vaccin (enumerate la punctul 6) sau la neomicină, polimixină (antibiotice) sau formaldehidă. Semnele unei reacţii alergice pot include erupţie însoţită de mâncărime la nivelul pielii, dificultăţi la respiraţie şi umflare a feţei sau limbii. • dacă dumneavoastră sau copilul dumneavoastră aţi manifestat anterior o reacţie alergică la vreunul din vaccinurile difteric, tetanic, pertussis (tuse măgărească) sau poliomielitic. • dacă dumneavoastră sau copilul dumneavoastră aţi avut probleme ale sistemului nervos (encefalopatie) în decurs de 7 zile de la vaccinarea precedentă cu vaccin împotriva tusei măgăreşti (pertussis). • dacă dumneavoastră sau copilul dumneavoastră aţi avut o reducere temporară a numărului de trombocite (fapt care creşte riscul de sângerare sau învineţire) sau probleme ale creierului sau nervilor după o vaccinare anterioară împotriva difteriei şi/sau tetanosului. • dacă dumneavoastră sau copilul dumneavoastră aveţi o infecţie severă, cu temperatură mare (peste 38C). O infecţie minoră, nu ar trebui să constituie o problemă, dar discutați mai întâi cu medicului dumneavoastră. Atenţionări şi precauţii Înainte de a vi se administra Boostrix-IPV, adresaţi-vă medicului dumneavoastră sau farmacistului: • dacă la o vaccinare anterioară cu Boostrix-IPV sau cu un alt vaccin contra tusei măgăreşti (pertussis) dumneavoastră sau copilul dumneavoastră aţi avut orice problemă, în special: - temperatură mare (peste 40°C) în primele 48 ore de la vaccinare - colaps sau o stare asemănătoare şocului în primele 48 ore de la vaccinare - plâns persistent, cu durata de cel puţin 3 ore, în primele 48 ore de la vaccinare - convulsii/ crize convulsive însoţite sau nu de creşterea temperaturii, în primele 3 zile de la vaccinare 3 • în cazul în care copilul dumneavoastră are o afecţiune a creierului nediagnosticată sau progresivă sau epilepsie necontrolată prin tratament. Vaccinul poate fi administrat după obţinerea controlului terapeutic al afecţiunii. • dacă dumneavoastră sau copilul dumneavoastră sângeraţi sau faceţi vânătăi uşor • dacă dumneavoastră sau copilul dumneavoastră aveţi tendinţa de a face convulsii/crize convulsive la creşterea temperaturii sau dacă există istoric familial de convulsii febrile • dacă dumneavoastră sau copilul dumneavoastră aveţi probleme de lungă durată ale sistemului imunitar (inclusiv infecţie cu HIV). Boostrix-IPV poate fi administrat în continuare dumneavoastră sau copilului dumneavoastră, însă protecţia împotriva infecţiilor după vaccinare poate fi mai redusă decât cea obţinută la copiii sau adulţii cu imunitate ridicată împotriva infecţiilor. Leşinul poate să apară (mai ales la adolescenţi) după sau chiar înaintea administrării oricărei injecţii, ca manifestare la acul de seringă. Ca urmare, spuneţi medicului sau asistentei medicale în cazul în care dumneavoastră sau copilul dumneavoastră aţi leşinat la o injectare anterioară. Similar oricărui vaccin, este posibil ca Boostrix-IPV să nu protejeze complet toate persoanele vaccinate. Boostrix-IPV împreună cu alte medicamente Spuneţi medicului dumneavoastră sau farmacistului dacă dumneavoastră sau copilul dumneavoastră luaţi sau aţi luat recent sau s-ar putea să luaţi orice alte medicamente sau dacă vi s-a administrat de curând orice alt vaccin. Boostrix-IPV poate fi administrat în acelaşi timp cu alte vaccinuri. Trebuie folosite locuri diferite de injectare pentru fiecare vacin administrat. Efectul Boostrix-IPV poate fi redus dacă dumneavoastră sau copilul dumneavoastră luaţi medicamente care reduc eficacitatea sistemului imunitar de a combate infecţiile. Sarcina şi alăptarea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a vi se administra acest vaccin. Nu se cunoaşte dacă Boostrix-IPV se excretă în laptele uman. Medicul dumneavoastră vă va prezenta posibilele riscuri şi beneficii ale administrării Boostrix-IPV în timpul alăptării. Conducerea vehiculelor şi folosirea utilajelor Este puţin probabil ca Boostrix-IPV să influenţeze capacitatea de a conduce vehicule sau de a folosi utilaje. Boostrix-IPV conţine neomicină şi polimixină Acest vaccin conţine neomicină şi polimixină (antibiotice). Vă rugăm să vă informaţi medicul în cazul în care dumneavoastră sau copilul dumneavoastră aţi avut o reacţie alergică la aceste componente. Boostrix-IPV conţine acid para-aminobenzoic, fenilalanină, sodiu și potasiu Boostrix-IPV conține acid para-aminobenzoic. Poate provoca reacții alergice (chiar întârziate) și, în mod excepțional, bronhospasm. 4 Acest medicament conține fenilalanină 0,0298 micrograme per fiecare doză. Fenilalanina poate fi dăunătoare dacă aveți fenilcetonurie (FCU), o tulburare genetică rară, în care concentrația de fenilalanină este crescută, din cauză că organismul nu o poate elimina în mod corespunzător. Acest medicament conține sodiu mai puțin de 1 mmol (23 mg) per doză, adică practic „nu conţine sodiu”. Acest medicament conține potasiu mai puțin de 1 mmol (39 mg) per doză, adică practic „nu conţine potasiu”. 3. Cum se administrează Boostrix-IPV • Boostrix-IPV se va administra ca o injecţie într-un muşchi. • Vaccinul nu trebuie administrat niciodată într-un vas de sânge. • Dumneavoastră sau copilului dumneavoastră vi se va administra o singură injecţie de Boostrix - IPV. • Medicul dumneavoastră va verifica dacă dumneavoastră sau copilul dumneavoastră aţi fost vaccinaţi anterior împotriva difteriei, tetanosului, pertussis şi/sau poliomielitei. • Boostrix-IPV poate fi utilizat şi în caz de suspiciune de infecţie cu tetanos, însă trebuie luate şi precauţii suplimentare, adică pansarea cu grijă a rănii şi/sau administrarea toxinei anti-tetanos, pentru a reduce riscul de apariţie a bolii. • Medicul dumneavoastră vă va informa cu privire la necesitatea repetării vaccinării. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Similar tuturor vaccinurilor cu administrarea injectabilă, foarte rar pot apărea reacţii alergice severe (reacţii anafilactice şi anafilactoide) (în cazul a 1 din 10000 doze de vaccin). Acestea pot fi recunoscute după: • Erupţie pe piele care poate fi însoţită de mâncărime sau vezicule, • Umflare la nivelul ochilor şi feţei, • Dificultate la respiraţie sau înghiţire, • O scădere bruscă a tensiunii arteriale şi pierdere a conştienţei. Aceste reacţii pot apărea înainte să părăsiţi cabinetul medical. Cu toate acestea, contactaţi imediat medicul în cazul în care dumneavoastră sau copilul dumneavoastră aveţi aceste simptome. Reacţii adverse care au apărut la copiii cu vârsta cuprinsă între 4 şi 8 ani Foarte frecvente (acestea pot apărea la mai mult de 1 din 10 doze de vaccin): • Durere, înroşire şi umflare la locul injecţiei • Somnolenţă Frecvente (acestea pot apărea până la 1 din 10 doze de vaccin): • Febră egală sau mai mare de 37,5°C (inclusiv febră mai mare de 39°C) • Sângerare, mâncărime şi umflătură tare la locul injecţiei • Umflare a membrului la nivelul căruia s-a administrat vaccinul • Pierdere a poftei de mâncare • Iritabilitate 5 • Durere de cap Mai puţin frecvente (acestea pot apărea până la 1 din 100 doze de vaccin): • Diaree, greaţă, vărsături • Durere de stomac • Ganglioni umflaţi la nivelul gâtului, subraţului sau zonei inghinale (limfadenopatie) • Tulburări de somn • Apatie • Gât uscat • Oboseală Administrarea concomitentă cu vaccinurile împotriva rujeolei-oreionului-rubeolei (ROR) sau cu vaccinurile împotriva rujeolei-oreionului-rubeolei-varicelei (RORV) la copiii cu vârsta cuprinsă între 3-6 ani În studiile în care Boostrix-IPV a fost administrat în acelaşi timp cu vaccinurile ROR sau RORV, reacţiile adverse raportate frecvent au fost infecţia tractului respirator superior (incluzând secreţii nazale şi durere în gât) şi erupţia trecătoare pe piele. Febra, iritabilitatea, oboseala, scăderea poftei de mâncare şi tulburările gastro-intestinale (incluzând diaree şi vărsături) au fost raportate cu o frecvenţă mai mare (foarte frecvente), comparativ cu studiile în care a fost administrat doar Boostrix-IPV. Reacţii adverse care au apărut în cadrul studiilor clinice la adulţi, adolescenţi şi copii începând cu vârsta de 10 ani: Foarte frecvente (acestea pot apărea la mai mult de 1 din 10 doze de vaccin): • Durere, înroşire şi umflare la locul injecţiei • Oboseală • Durere de cap Frecvente (acestea pot apărea până la 1 din 10 doze de vaccin): • Febră egală sau mai mare de 37,5°C • Învineţire, mâncărime, umflătură tare, senzaţie de căldură şi amorţeală la locul injecţiei • Durere de stomac, greaţă, vărsături Mai puţin frecvente (acestea pot apărea până la 1 din 100 doze de vaccin): • Febră mai mare de 39°C • Umflare a membrului la nivelul căruia s-a administrat vaccinul • Frisoane • Durere • Ameţeli • Dureri ale articulaţiilor, dureri musculare • Mâncărime • Herpes la nivelul gurii • Ganglioni umflaţi la nivelul gâtului, subraţului sau zonei inghinale (limfadenopatie) • Diminuarea poftei de mâncare • Înţepături sau amorţeală a mâinilor sau picioarelor (parestezie) • Somnolenţă • Astm bronşic Următoarele reacţii adverse au fost raportate în timpul utilizării normale a Boostrix-IPV şi nu sunt specifice niciunei grupe de vârstă: • Colaps sau perioade de pierdere a conştienţei • Umflare a feţei, gurii, limbii sau gâtului, ceea ce poate produce dificultăţi de înghiţire sau respiraţie (angiodem) • Convulsii sau crize convulsive (cu sau fără febră) 6 • Urticarie • Slăbiciune neobișnuită (astenie) De asemenea, următoarele reacţii adverse au fost raportate în timpul studiilor clinice efectuate cu Boostrix (vaccinul de rapel difteric, tetanic şi pertussis al GlaxoSmithKline Biologicals): Reacţii adverse care au apărut la copiii cu vârsta cuprinsă între 4 şi 8 ani Mai puţin frecvente (acestea pot apărea până la 1 din 100 doze de vaccin): • Tulburări de atenţie • Scurgeri însoţite de mâncărimi la nivelul ochilor şi cruste la nivelul pleoapelor (conjunctivită) • Durere Reacţii adverse care au apărut la adulţi, adolescenţi şi copii începând cu vârsta de 10 ani: Foarte frecvente (acestea pot apărea la mai mult de 1 din 10 doze de vaccin): • Stare generală de rău Frecvente (acestea pot apărea până la 1 din 10 doze de vaccin): • Umflătură tare sau abces la locul injecţiei Mai puţin frecvente (acestea pot apărea până la 1 din 100 doze de vaccin): • Infecţie a tractului respirator superior • Dureri în gât şi disconfort la înghiţire (faringită) • Leşin (sincopă) • Tuse • Diaree • Transpiraţie excesivă (hiperhidroză) • Erupţie la nivelul pielii • Rigiditate a încheieturilor, rigiditate la nivelul încheieturilor şi muşchilor • Simptome asemănătoare gripei, cum sunt febră, dureri în gât, secreţii nazale, tuse şi frisoane După administrarea vaccinurilor împotriva tetanosului, foarte rar (la mai puţin de 1 din 10000 doze de vaccin) a fost raportată o inflamare temporară a nervilor, având ca rezultat durere, slăbiciune şi paralizie a extremităţilor, care adeseori a progresat până la nivelului pieptului şi feţei (sindrom Guillain-Barré). Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Boostrix-IPV Nu lăsați acest vaccin la vederea şi îndemâna copiilor. 7 Nu utilizaţi acest vaccin după data de expirare înscrisă pe cutie şi pe eticheta seringii preumplute după EXP. Data de expirare se referă la ultima zi a lunii respective. A se păstra la frigider (2°C – 8°C). A nu se congela. Congelarea distruge vaccinul. A se păstra în ambalajul original pentru a fi protejat de lumină. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care dumneavoastră sau copilul dumneavoastră nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Boostrix-IPV - Substanţele active sunt: Anatoxină difterică1 minimum 2 Unităţi Internaţionale (U.I.) (2,5 Lf) Anatoxină tetanică1 minimum 20 Unităţi Internaţionale (U.I.) (5 Lf) Antigene Bordetella pertussis Anatoxină pertussis1 8 micrograme Hemaglutinină filamentoasă 1 8 micrograme Pertactină1 2,5 micrograme Virus poliomielitic inactivat tip 1 (tulpina Mahoney)² 40 U. antigen-D tip 2 (tulpina MEF-1)² 8 U. antigen-D tip 3 (tulpina Saukett)² 32 U. antigen-D 1 adsorbit pe hidroxid de aluminiu, hidrat (Al(OH)3) 0,3 miligrame Al3+ şi fosfat de aluminiu (AlPO4) 0,2 miligrame Al3+ ²cultivat pe celule VERO Hidroxidul de aluminiu şi fosfatul de aluminiu sunt incluse în acest vaccin ca adjuvanţi. Adjuvanţii sunt substanţe incluse în anumite vaccinuri pentru a accelera, îmbunătăţi şi/sau prelungi efectele de protecţie ale vaccinului. - Celelalte componente sunt: Mediu 199 (conţinând aminoacizi (inclusiv fenilalanină), săruri minerale (inclusiv sodiu și potasiu), vitamine (inclusiv acid para-aminobenzoic) şi alte substanţe), clorură de sodiu şi apă pentru preparate injectabile. Cum arată Boostrix-IPV şi conţinutul ambalajului Suspensie injectabilă în seringă preumplută. Boostrix-IPV este un lichid alb, uşor lăptos, prezentat într-o seringă preumplută (0,5 ml). Boostrix-IPV este disponibil în ambalaje cu 1 sau 10 seringi preumplute, cu sau fără ace. "
"Corsodyl Mint Mouthwash 2 mg/ml apă de gură Digluconat de clorhexidină 2. DECLARAREA SUBSTANȚEI(SUBSTANȚELOR) ACTIVE Un ml apă de gură conţine digluconat de clorhexidină 2,00 mg sub formă de digluconat de clorhexidină soluţie 10,07 mg. 3. LISTA EXCIPIENȚILOR Glicerol, hidroxistearat de macrogolglicerol, sorbitol lichid (necristalizabil), aromă de mentă (Optamint 291616), apă purificată. 4. FORMA FARMACEUTICĂ ȘI CONȚINUTUL Apă de gură 300 ml 5. MODUL ȘI CALEA(CĂILE) DE ADMINISTRARE A se citi prospectul înainte de utilizare. Administrare la nivelul cavităţii bucale. 6. ATENȚIONARE SPECIALĂ PRIVIND FAPTUL CĂ MEDICAMENTUL NU TREBUIE PĂSTRAT LA VEDEREA ȘI ÎNDEMÂNA COPIILOR A nu se lăsa la vederea și îndemâna copiilor. 2 7. ALTĂ(E) ATENȚIONARE(ĂRI) SPECIALĂ(E), DACĂ ESTE(SUNT) NECESARĂ(E) Fără alcool 8. DATA DE EXPIRARE EXP: 9. CONDIȚII SPECIALE DE PĂSTRARE A se păstra la temperaturi sub 25ºC, în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 10. PRECAUȚII SPECIALE PRIVIND ELIMINAREA MEDICAMENTELOR NEUTILIZATE SAU A MATERIALELOR REZIDUALE PROVENITE DIN ASTFEL DE MEDICAMENTE, DACĂ ESTE CAZUL 11. NUMELE ȘI ADRESA DEȚINĂTORULUI AUTORIZAȚIEI DE PUNERE PE PIAȚĂ Deţinătorul autorizaţiei de punere pe piaţă GLAXOSMITHKLINE CONSUMER HEALTHCARE S.R.L. Str. Costache Negri, Nr. 1-5, Opera Center One Etaj 6 (Zona 2), Sector 5, Bucureşti, România {logo GSK} 12. NUMĂRUL(ELE) AUTORIZAȚIEI DE PUNERE PE PIAȚĂ 13382/2020/01 13. SERIA DE FABRICAȚIE LOT: 14. CLASIFICARE GENERALĂ PRIVIND MODUL DE ELIBERARE Medicament care nu se eliberează pe bază de prescripţie medicală. 15. INSTRUCȚIUNI DE UTILIZARE Prospect: Informații pentru utilizator Corsodyl Mint Mouthwash 2 mg/ml apă de gură Digluconat de clorhexidină 3 Citiți cu atenție și în întregime acest prospect înainte de a începe să utilizați acest medicament deoarece conține informații importante pentru dumneavoastră. Utilizați întotdeauna acest medicament conform indicațiilor din acest prospect sau indicațiilor medicului dumneavoastră sau farmacistului. - Păstrați acest prospect. S-ar putea să fie necesar să-l recitiți. - Întrebați farmacistul dacă aveți nevoie de mai multe informații sau recomandări. - Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. - Dacă după 5 zile nu vă simțiți mai bine sau vă simțiți mai rău, trebuie să vă adresați unui medic. Ce găsiți în acest prospect 1. Ce este Corsodyl Mint Mouthwash și pentru ce se utilizează 2. Ce trebuie să știți înainte să utilizați Corsodyl Mint Mouthwash 3. Cum să utilizați Corsodyl Mint Mouthwash 4. Reacții adverse posibile 5. Cum se păstrează Corsodyl Mint Mouthwash 6. Conținutul ambalajului și alte informații Ce este Corsodyl Mint Mouthwash și pentru ce se utilizează Substanţa activă, digluconatul de clorhexidină, este cunoscută ca având acţiune antibacteriană. Aceasta înseamnă că distruge o varietate largă de bacterii, fungi şi unele virusuri care produc inflamaţia şi infecţia cavităţii bucale, reducând formarea plăcii bacteriene la nivelul dinţilor şi gingiilor. Este utilizat pentru: - inhibarea formării plăcii bacteriene; - tratamentul şi profilaxia gingivitei care produce înroşirea, inflamarea şi uneori sângerarea gingiilor; - menţinerea igienei cavităţii bucale mai ales când periajul dentar nu poate fi efectuat în mod adecvat (după chirurgie orală sau la pacienţii cu handicap fizic şi mental); - contribuţia la procesul de vindecare după intervenţii chirurgicale sau tratamente dentare; - tratamentul ulcerelor aftoase bucale recurente şi a aftelor bucale; - tratamentul ulceraţiilor date de proteze dentare (stomatita de proteză) şi a candidozei orale recurente; - în afecţiuni parodontale după tratament. Ce trebuie să știți înainte să utilizați Corsodyl Mint Mouthwash Nu utilizați Corsodyl Mint Mouthwash: - dacă sunteți alergic la clorhexidină sau la oricare dintre celelalte componente ale acestui medicament (enumerate la pct. 6). Atenționări și precauții Înainte să utilizați Corsodyl Mint Mouthwash, adresați-vă medicului dumneavoastră sau farmacistului. - Este doar pentru uz extern. - Nu înghiţiţi apa de gură, ea va fi scuipată după clătirea gurii. - Nu utilizaţi în alt loc decât în gură. Evitaţi contactul cu ochii sau urechile. Dacă ajunge în contact cu ochii sau urechile, spălaţi imediat cu multă apă. - Nu utilizaţi imediat după ce aţi folosit pasta de dinţi (a se vedea pct. 3. Cum să utilizaţi Corsodyl Mint Mouthwash). Corsodyl Mint Mouthwash împreună cu alte medicamente Spuneți medicului dumneavoastră sau farmacistului dacă utilizați, ați utilizat recent sau s-ar putea să utilizați orice alte medicamente. Nu se cunosc interacţiuni semnificative clinic. Clorhexidina din apa de gură Corsodyl Mint Mouthwash este incompatibilă cu agenţii anionici, prezenţi de obicei în pastele de dinţi obişnuite. De aceea, acestea trebuie utilizate înainte de a folosi 4 Corsodyl Mint Mouthwash (se recomandă clătirea gurii şi a periuţei de dinţi între utilizările de pastă de dinţi) sau în momente diferite ale zilei. Corsodyl Mint Mouthwash împreună cu alimente, băuturi și alcool Dacă în următoarea oră după utilizarea Corsodyl Mint Mouthwash se consumă ceai, cafea sau vin roşu e posibil să apară o pătare temporară a limbii sau dinţilor care se poate îndepărta prin periaj, detartraj sau lustruire. Sarcina, alăptarea și fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Puteţi utiliza Corsodyl Mint Mouthwash apă de gură dacă sunteţi însărcinată sau dacă alăptaţi. Totuși, trebuie să utilizați cu precauție orice medicament în cursul sarcinii și să discutați înainte cu medicul, stomatologul sau farmacistul dumneavoastră. Conducerea vehiculelor și folosirea utilajelor Corsodyl Mint Mouthwash apă de gură nu are nici o influenţă asupra capacităţii de a conduce vehicule sau de a folosi utilaje. Corsodyl Mint Mouthwash conține hidroxistearat de macrogolglicerol. Poate produce reacţii cutanate (ale pielii). Corsodyl Mint Mouthwash conţine sorbitol. Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a utiliza acest medicament. Cum să utilizați Corsodyl Mint Mouthwash Utilizați întotdeauna acest medicament exact așa cum v-a spus medicul dumneavoastră sau farmacistul. Discutați cu medicul dumneavoastră sau cu farmacistul dacă nu sunteți sigur. Apa de gură se foloseşte ca atare. Se clăteşte bine cavitatea bucală timp de 1 minut cu 10 ml apă de gură Corsodyl Mint Mouthwash, de două ori pe zi. După clătire se scuipă. - În gingivite se recomandă să continuaţi tratamentul timp de aproximativ o lună. - Ulcere bucale aftoase şi candidoză orală: continuaţi utilizarea timp de încă 2 zile după vindecare. - Stomatite cauzate de proteza dentară: curăţaţi şi menţineţi protezele în apa de gură Corsodyl Mint Mouthwash timp de 15 minute, de două ori pe zi, sau conform recomandărilor medicului dumneavoastră stomatolog. - Intervenţii chirurgicale dentare: se utilizează înaintea intervenţiei; clătiţi gura timp de 1 minut cu 10 ml Corsodyl Mint Mouthwash înaintea aplicării tratamentului sau utilizaţi conform recomandărilor medicului dumneavoastră stomatolog. - Dacă simptomele persistă, cereţi sfatul medicului stomatolog. Unele paste de dinţi pot împiedica acţiunea Corsodyl Mint Mouthwash. Clătiţi-vă bine gura cu apă şi aşteptaţi 5 minute după folosirea pastelor de dinţi înainte de utilizarea Corsodyl Mint Mouthwash apă de gură sau puteţi la fel de bine folosi Corsodyl Mint Mouthwash într-un alt moment al zilei. Nu depăşiţi doza recomandată. Vârstnici şi copii cu vârsta de 12 ani şi peste Nu există un regim special de dozare pentru aceste categorii de vârstă. Doza recomandată este cea pentru adulţi, cu excepţia cazurilor în care medicul de familie sau medicul stomatolog face altă recomandare. Copii cu vârsta sub 12 ani Copiii cu vârsta sub 12 ani nu trebuie să utilizeze Corsodyl Mint Mouthwash fără recomandarea medicului stomatolog. 5 Dacă utilizați mai mult Corsodyl Mint Mouthwash decât trebuie Clorhexidina utilizată oral se absoarbe în mică măsură. Afectarea sistemică este improbabilă chiar în cazul ingestiei unui volum mare de apă de gură. Se recomandă, totuşi, lavajul gastric (utilizând lapte, ou crud, gelatină sau săpun). Se recomandă măsuri suportive. Dacă uitați să utilizați Corsodyl Mint Mouthwash Luaţi doza pe care aţi uitat-o imediat ce v-aţi adus aminte. Nu luaţi o doză dublă pentru a compensa doza uitată. Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului. Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. - Întrerupeţi utilizarea apei de gură Corsodyl Mint Mouthwash şi mergeţi imediat la medic dacă apar erupţii, umflarea buzelor, a limbii, gâtului sau a feţei sau aveţi dificultăţi respiratorii. Acestea pot fi simptomele unei reacţii alergice grave. - Întrerupeţi utilizarea apei de gură Corsodyl Mint Mouthwash şi spuneţi-i medicului stomatolog dacă aveţi durere sau iritaţie la nivelul gurii. Alte reacţii adverse care pot apărea: - Pătarea temporară a limbii sau dinţilor. Aceasta nu este permanentă. În mod normal poate fi îndepărtată prin periaj şi clătire minuţioasă cu apă. Puteţi preveni pătarea dacă reduceţi consumul de alimente/băuturi care pot colora, cum ar fi ceai, cafea sau vin roşu mai ales în următoarea oră după utilizare şi spălându-vă pe dinţi zilnic cu pastă de dinţi (a se vedea pct 3. Cum să utilizaţi Corsodyl Mint Mouthwash). Pătarea poate fi controlată prin periaj dentar dar în unele cazuri poate fi necesară o curăţare profesională. În cazul protezelor dentare modificarea de culoare a danturii poate fi prevenită prin folosirea produselor de curăţare obişnuite, în anumite cazuri fiind necesar tratamentul profesional (detartraj şi lustruire) pentru îndepărtarea completă a petelor. - Puteţi observa o modificare a gustului sau o senzaţie de furnicătură sau arsură la prima utilizare a apei de gură Corsodyl Mint Mouthwash. Acestea dispar de obicei în timpul tratamentului. Totuşi, dacă persistă atunci consultaţi un medic. Următoarele reacții adverse au fost raportate la utilizarea de digluconat de clorhexidină: Foarte frecvente (pot afecta mai mult de 1 din 10 persoane):  Limbă încărcată. Frecvente (pot afecta mai puțin de 1 din 10 persoane):  Uscăciunea gurii,  Pierderea gustului,  Tulburări ale activității limbii,  Sensibilitate anormală/diminuată a limbii. Cu frecvență necunoscută (care nu poate fi estimată din datele disponibile):  Modificări de culoare ale dinților și limbii,  Inflamația și iritația gurii,  Descuamarea și inflamația mucoasei gurii,  Inflamarea glandei parotide (glandă care produce salivă),  Tulburări tranzitorii ale gustului,  Senzaţii trecătoare de amorţeală, furnicătură sau arsură la nivelul limbii pot să apară la începutul tratamentului cu apa de gură,  Hipersensibilitate şi anafilaxie,  Reacţii alergice, 6  Reacții iritative cutanate,  Mărirea în volum a glandei parotide. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. Cum se păstrează Corsodyl Mint Mouthwash A nu se utiliza după data de expirare înscrisă pe ambalaj după EXP. Data de expirare se referă la ultima zi a lunii respective. Perioada de valabilitate după prima deschidere a flaconului: 6 luni. Cum arată Corsodyl Mint Mouthwash și conținutul ambalajului Flacon din polietilenă tereftalat (PET) de culoare brună, închis cu capac cu filet din polipropilenă de culoare albă, marcat în interior cu o linie pentru măsurarea unui volum de 10 ml. Fabricantul OMEGA PHARMA MANUFACTURING GmbH & Co. KG Benzstr. 25, Herrenberg, Baden-Wuerttemberg, 71083, Germania Acest text a fost revizuit în August 2020. "
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Cutivate unguent şi pentru ce se utilizează 2. Ce trebuie să ştiţi înainte să utilizaţi Cutivate unguent 3. Cum să utilizaţi Cutivate unguent 4. Reacţii adverse posibile 5. Cum se păstrează Cutivate unguent 6. Conţinutul ambalajului şi alte informaţii 1. Ce este Cutivate unguent şi pentru ce se utilizează Cutivate unguent face parte din grupul de medicamente denumit glucocorticoizi (steroizi) topici. (“topic” are semnificaţia că se poate aplica pe piele). Glucocorticoizii topici reduc roşeaţa, tumefacţia şi iritaţia pielii. Cutivate unguent reduce simptomele produse de anumite afecţiuni la nivelul pielii ca:  eczema (boală de piele caracterizată prin apariţia de leziuni, însoţite de mâncărime şi erupţii)  prurigo nodular (noduli însoţiţi de mâncărime pe braţe sau picioare)  lichen simplu cronic (plăci de piele îngroşată, însoţite de mâncărime provocate de scărpinare)  lichen plan (o afecţiune a pielii care provoacă denivelări plate roşii-purpurii, însoţite de mâncărime, la încheieturi, pe antebraţe sau picioare)  dermatită seboreică (o erupţie cutanată roşie, solzoasă, însoţită de mâncărime, care apare pe pielea feţei, a capului, a pieptului sau a spatelui)  lupus eritematos discoid (o afecţiune a pielii care apare, cel mai adesea, pe zona feţei, urechilor şi pielea capului provocând cicatrizarea şi creşterea sensibilităţii la soare a zonei afectate)  utilizarea ca tratament adjuvant la administrarea pe cale orală sau injectabilă a corticosteroizilor utilizaţi pentru tratamentul eritrodermitei (inflamaţie, roşeaţă şi eliminarea stratului superficial al pielii)  miliaria eritematoasă  reacţii la înţepături de insecte  psoriazis (plăci îngroşate de piele, înroşite, inflamate, adesea acoperite de solzi argintii). Cutivate unguent este utilizat la copii şi sugari în tratamentul dermatitelor care nu răspund la tratamentul cu glucocorticoizi de potenţă mai joasă. 2 2. Ce trebuie să ştiţi înainte să utilizaţi Cutivate unguent Nu utilizaţi Cutivate unguent - dacă sunteţi alergic la propionat de fluticazonă sau la oricare dintre celelalte componente ale acestui medicament (enumerate la pct. 6). • pentru a trata oricare dintre următoarele afecţiuni ale pielii deoarece le poate agrava: - piele infectată (cu excepţia cazului în care infecţia cutanată este tratată concomitent cu un antibiotic) - acnee vulgară (boală de piele) - acnee rozacee (înroşire severă a nasului, obrajilor, bărbiei, frunţii sau întregii feţe, cu sau fără ca mici vase de sânge să fie vizibile, umflături (papule) sau umflături cu puroi (pustule) - dermatită periorală (erupţie roşiatică, punctiformă, în jurul gurii) - piele pruriginoasă, fără a fi inflamată - senzaţie de mâncărime la nivelul anusului sau la nivelul organelor genitale (penis şi vagin) - utilizare la copii cu vârsta sub trei luni.  Spuneţi medicului dumneavoastră sau farmacistului dacă vă aflaţi în oricare dintre aceste situaţii. Atenţionări şi precauţii Înainte să utilizaţi Cutivate unguent, adresaţi-vă medicului dumneavoastră sau farmacistului.  Utilizaţi Cutivate unguent numai pentru perioada de timp recomandată de către medicul dumneavoastră. Dacă nu sesizaţi vreo ameliorare a simptomelor după 2 până la 4 săptămâni de tratament, adresaţi-vă medicului dumneavoastră.  Dacă aveţi vederea încețoșată sau alte tulburări de vedere, adresaţi-vă medicului dumneavoastră.  Utilizaţi cu precauţie la nivelul pleoapelor pentru a evita intrarea medicamentului în ochi.  Utilizaţi cu precauţie la nivelul feţei, dacă tratamentul este de durată lungă, pielea din zona tratată se poate subţia.  În cazul dermatitelor cronice asociate ulcerului cronic al piciorului (boală de piele), utilizarea unui corticosteroid topic poate fi asociată cu o creştere a riscului apariţiei reacţiilor alergice sau a infecţiilor locale.  Utilizaţi un pansament ocluziv peste medicament, numai în cazul în care medicul dumneavoastră vă indică acest lucru. Dacă aplicaţi pansament ocluziv, inclusiv scutec, peste Cutivate unguent, asiguraţi-vă că pielea este curăţată înaintea aplicării unui nou pansament, pentru a preveni apariţia infecţiilor. În timp ce utilizaţi Cutivate unguent nu fumaţi sau nu vă situaţi în aproprierea flăcărilor datorită riscului de arsuri grave. Materialele (îmbrăcăminte, aşternuturi, pansamente etc) care au intrat în contact cu acest medicament ard cu mai multă uşurinţă şi reprezintă un pericol grav de incendiu. Spălarea hainelor şi a aşternuturilor poate reduce acumularea de medicament, însă nu îl elimină în totalitate. Contactaţi-vă medicul în cazul apariţiei unei infecţii (vezi pct. 4 Reacţii adverse posibile). Cutivate unguent împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Unele medicamente pot afecta modul de acţiune a Cutivate unguent sau îi pot creşte probabilitatea de dezvoltare a reacţiilor adverse. Exemple de astfel de medicamente sunt:  ritonavir şi itraconazol Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Dacă utilizaţi pe perioada alăptării Cutivate unguent, nu îl aplicaţi la nivelul sânilor pentru a se evita înghiţirea accidentală de către sugar. 3 Conducerea vehiculelor şi folosirea utilajelor Cutivate 0,05 mg/g unguent nu are influenţă asupra capacităţii de a conduce vehicule sau de a folosi utilaje. Informaţii importante privind unele componente ale Cutivate unguent Cutivate unguent conţine 50 mg propilenglicol per gram de produs. Acesta poate provoca iritaţie cutanată. 3. Cum să utilizaţi Cutivate unguent Utilizaţi întotdeauna acest medicament exact aşa cum v-a spus medicul sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Cât unguent puteţi folosi Aplicaţi Cutivate unguent o dată sau de două ori pe zi. Frecvenţa aplicaţiilor poate fi redusă dacă se constată ameliorarea simptomelor sau medicul dumneavoastră vă poate prescrie un corticosteroid cu acţiune mai redusă în locul acestuia. Cum se aplică unguentul • Aplicaţi prin masaj uşor, un strat subţire de Cutivate unguent pe zona de piele afectată utilizând doar cantitatea necesară pentru a acoperi întreaga zonă afectată. • Spălaţi-vă pe mâini după utilizarea unguentului, exceptând situaţia când aplicarea se realizează la nivelul mâinilor ca parte a tratamentului. • Dacă utilizaţi şi o cremă emolientă (hidratantă), lăsaţi suficient timp între aplicaţii, pentru a permite Cutivate unguent să fie complet absorbit înaintea aplicării emolientului. • Acest medicament nu trebuie utilizat, în aplicaţii zilnice, mai mult de patru săptămâni. Dacă eczema dumneavoastră reapare frecvent, medicul dumneavoastră vă poate recomanda să aplicaţi medicamentul cu o frecvenţă mai redusă până la controlul afecţiunii, pentru a preveni reapariţia eczemei. De exemplu, medicul dumneavoastră vă poate recomanda să aplicaţi un strat subţire de Cutivate unguent o dată pe zi, de două ori pe săptămână pe zona de piele ce a fost afectată de eczemă sau pe zonele unde este posibil să reapară. Aplicaţii la adulţi Trebuie să ştiţi că: - două vârfuri de deget de unguent ajung pentru aplicaţii pe ambele mâini sau a unei labe a piciorului; - trei vârfuri de deget ajung pentru un braţ - şase vârfuri de deget ajung pentru un picior - paisprezece vârfuri de deget ajung pentru ambele părţi ale trunchiului. Nu vă îngrijoraţi dacă observaţi că aveţi nevoie de un pic mai mult sau mai puţin decât este indicat mai sus. Acesta este numai un ghid orientativ. Aplicaţii la copii Nu utilizaţi la copii cu vârsta sub trei luni. Cu cât este mai mic copilul, cu atât mai puţin se utilizează. Un copil cu vârsta de patru ani are nevoie cam de o treime din doza unui adult. Dacă utilizaţi mai mult Cutivate unguent decât trebuie Dacă ocazional aţi utilizat mai mult unguent din greşeală sau aţi înghiţit accidental o cantitate de Cutivate unguent, este posibil să vă simţiţi rău. Dacă aţi înghiţit o cantitate mare de Cutivate unguent, clătiţi-vă gura cu multă apă şi contactaţi-vă medicul sau farmacistul pentru sfaturi. 4 Dacă uitaţi să utilizaţi Cutivate unguent Dacă aţi uitat să aplicaţi o doză de Cutivate unguent nu vă îngrijoraţi. Aplicaţi doza următoare cât mai curând apoi continuaţi aplicaţiile aşa cum o făceaţi anterior. Nu aplicaţi o doză dublă de Cutivate unguent pentru a compensa doza pe care aţi uitat să o aplicaţi. Dacă încetaţi să utilizaţi Cutivate unguent Dacă utilizaţi Cutivate unguent cu regularitate, asiguraţi-vă că discutaţi cu medicul dumneavoastră înainte de a întrerupe utilizarea sa. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacţiile adverse vor afecta pielea dumneavoastră; pot fi afectate şi alte părţi ale corpului dacă o cantitate suficientă de medicament a fost absorbită prin piele şi a trecut în circulaţia sanguină. Dacă afecţiunile dumneavoastră de piele se înrăutăţesc sau pielea dumneavoastră prezintă umflături în timpul tratamentului, este posibil să fiţi alergic la medicament, să dezvoltaţi o infecţie sau să aveţi nevoie de alt tratament. Întrerupeţi utilizarea Cutivate unguent şi adresaţi-vă medicului cât mai curând posibil. Reacţii adverse frecvente Acestea pot afecta până la 1 din 10 pacienţi.  mâncărime Reacţii adverse mai puţin frecvente Acestea pot afecta între 1 până la 100 pacienţi.  senzaţie locală de arsură Reacţii adverse foarte rare Acestea pot afecta între 1 până la 10000 pacienţi. Utilizarea Cutivate unguent pentru o perioadă lungă de timp sau utilizarea sub pansament ocluziv, poate provoca următoarele simptome:  creştere nejustificată în greutate/obezitate  faţă în formă de lună/rotunjirea feţei  subţierea pielii, care poate determina apariţia vergeturilor  vizibilitatea vaselor mici de sânge la suprafaţa pielii  modificări de culoare ale pielii  creşterea cantităţii de păr de pe corp Alte reacţii adverse foarte rare care pot apărea sunt:  reacţii alergice locale  înrăutăţirea simptomelor afecţiunii existente  înroşirea pielii  erupţie trecătoare pe piele, urticarie  dacă aveţi psoriazis, este posibil să vă apară umflături cu puroi sub piele. Acest lucru se poate întâmpla foarte rar, în timpul sau după terminarea tratamentului şi este cunoscut sub numele de psoriazis pustulos  infecţii ale pielii  infecţii oportuniste La copii, pot apărea de asemenea, următoarele simptome:  întârziere în creşterea în greutate 5  încetinirea creşterii Reacţii adverse foarte rare care pot să apară în testele de sânge sau la consultaţiile pe care medicul dumneavoastră vi le efectuează:  scăderea nivelului hormonului cortizol din sânge  un nivel crescut de zahăr în sângele dumneavoastră sau în urină  valori mari ale tensiunii arteriale  hipersensibilitate  atrofie a pielii  vedere tulbure (cataractă)  tensiune intraoculară crescută (glaucom)  slăbire a oaselor ca urmare a pierderii treptate de minerale (osteoporoză) Este posibil să fie necesar să faceţi teste suplimentare după examinarea medicală, în scopul confirmării acestor diagnostice. Reacţii adverse cu frecvenţă necunoscută (frecvenţa nu poate fi estimată din datele disponibile)  vedere înceţoşată. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Cutivate unguent Nu lăsaţi acest medicament la vederea şi îndemâna copiilor. Nu utilizaţi Cutivate unguent după data de expirare înscrisă pe ambalaj. Data de expirare se referă la ultima zi a lunii respective. A se păstra la temperaturi sub 30°C, în ambalajul original. Medicamentele nu trebuie aruncate pe calea apei menajere sau a reziduurilor menajere. Întrebaţi farmacistul cum să eliminaţi medicamentele care nu vă mai sunt necesare. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Cutivate unguent Substanţa activă este propionatul de fluticazonă. Fiecare gram de unguent conţine propionat de fluticazonă (micronizat) 0,05 mg. Celelalte componente sunt: propilenglicol, sorbitan sesquioleat, ceară microcristalină, parafină lichidă. Cum arată Cutivate unguent şi conţinutul ambalajului Unguent omogen, translucid, de culoare albă sau aproape albă."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră.  Păstraţi acest prospect. S-ar putea să fie necesar să-l recitiţi.  Dacă aveţi orice întrebări suplimentare, adresaţi-vă medicului dumneavoastră sau farmacistului.  Acest medicament a fost prescris pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi simptome cu ale dumneavoastră.  Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect 1. Ce este Dermovate şi pentru ce se utilizează 2. Ce trebuie să ştiţi înainte să utilizaţi Dermovate 3. Cum să utilizaţi Dermovate 4. Reacţii adverse posibile 5. Cum se păstrează Dermovate 6. Conţinutul ambalajului şi alte informaţii 1. Ce este Dermovate și pentru ce se utilizează Numele medicamentului dumneavoastră este Dermovate. Dermovate conţine propionat de clobetazol, care face parte din grupul de medicamente denumite corticosteroizi topici. ""Topic"" înseamnă că se aplică direct pe piele. Corticosteroizii topici reduc roşeaţa, inflamaţia şi iritaţia pielii. Ei nu trebuie confundaţi cu steroizii ""anabolizanţi"" care sunt utilizaţi de către anumiţi culturişti şi atleţi. Dermovate ameliorează simptomele anumitor afecţiuni ale pielii: - eczemă recidivantă - psoriazis (plăci groase de piele roşie şi inflamată, de obicei acoperite de solzi argintii) - lichen plan (o afecţiune a pielii care cauzează apariţia de mâncărime şi umflături roşiatice-violacee, cu vârful neted, la nivelul încheieturii mâinii, al antebraţelor sau al gambelor) - lupus eritematos discoid (o boală a pielii care de obicei afectează faţa, urechile şi pielea capului, cauzând cicatrici şi o sensibilitate crescută la lumină a pielii afectate) - boli care nu răspund la alte tratamente cu corticosteroizi mai puţin potenţi. Pentru copiii cu vârsta peste 1 an, Dermovate se foloseşte în cazul dermatitelor care nu au răspuns la tratamentul cu creme sau unguente cu steroizi mai puţin potenţi. 2. Ce trebuie să știți înainte să utilizați Dermovate Nu utilizaţi Dermovate - dacă sunteţi alergic (hipersensibil) la propionat de clobetazol sau la oricare dintre celelalte componente ale acestui medicament (enumerate la pct. 6); 2 Pentru a trata oricare dintre următoarele afecţiuni ale pielii, deoarece acestea se pot agrava: - infecţii ale pielii (în cazul în care infecţia nu este tratată cu medicamente antiinfecţioase în acelaşi timp) - acnee - acnee rozacee (o afecţiune a pielii în care nasul, obrajii, bărbia, fruntea sau chiar întreaga faţă devin roşii, fiind sau nu vizibile mici vase de sânge, umflături (papule) sau umflături pline cu puroi (pustule)) - erupţii în jurul gurii - mâncărime a pielii, fără inflamaţie - în jurul zonei anale sau genitale (penis sau vagin) Nu utilizaţi Dermovate cremă la copii cu vârste sub 1 an. Dacă vreuna dintre situaţiile de mai sus este valabilă pentru dumneavoastră, nu utilizaţi Dermovate până când nu discutaţi cu medicul sau cu farmacistul. Atenționări și precauții Înainte să utilizați Dermovate, adresaţi-vă medicului dumneavoastră sau farmacistului. - utilizaţi Dermovate doar atât timp cât vă recomandă medicul. Dacă afecţiunea dumneavoastră nu se ameliorează după 2 - 4 săptămâni de tratament, adresaţi-vă medicului dumneavoastră - aveţi grijă când aplicaţi Dermovate pe pleoape, astfel încât acesta să nu pătrundă în ochi - aveţi grijă când aplicaţi Dermovate pe faţă, pentru o perioadă îndelungată, deoarece pielea s-ar putea subţia - dacă aveţi o eczemă în jurul unui ulcer al piciorului, utilizarea unui corticosteroid topic poate creşte riscul de a face o reacţie alergică sau o infecţie în zona respectivă - utilizaţi doar pansamente aplicate etanş peste acest medicament, dacă medicul dumneavoastră v-a recomandat astfel. Dacă aplicaţi Dermovate sub un pansament etanş, inclusiv un scutec, asiguraţi-vă că pielea este curăţată înainte de a schimba pansamentul, pentru a preveni infecţiile - aveţi dureri osoase recent dezvoltate sau simptomele osoase anterioare se înrăutăţesc pe parcursul tratamentului cu Dermovate, în special dacă aţi utilizat Dermovate pe o perioadă îndelungată sau în mod repetat - utilizaţi şi alte medicamente orale/topice care conţin corticosteroizi sau medicamente pentru controlarea sistemului imunitar (de exemplu, pentru boli autoimune sau după efectuarea unui transplant). Combinarea Dermovate cu aceste medicamente poate conduce la apariţia unor infecţii grave. Adresaţi-vă medicului dumneavoastră dacă dezvoltaţi o infecţie, dacă aveți vederea încețoșată sau alte tulburări de vedere (vezi pct. 4). Dermovate împreună cu alte medicamente Unele medicamente pot afecta modul de acţiune al Dermovate sau pot creşte probabilitatea apariţiei reacţiilor adverse. Exemple de astfel de medicamente sunt: - ritonavir - itraconazol Spuneţi medicului dumneavoastră sau farmacistului dacă luaţi vreunul dintre aceste medicamente. Pot exista şi alte medicamente care să aibă un efect similar. De aceea este foarte important să-i spuneţi medicului sau farmacistului dacă luaţi alte medicamente, dacă aţi luat în ultimul timp sau dacă veţi începe să luaţi, inclusiv dintre cele eliberate fără prescripţie medicală. Sarcina şi alăptarea Dacă sunteţi gravidă, credeţi că aţi putea fi, sau dacă plănuiţi să deveniţi gravidă, nu utilizaţi Dermovate fără să vorbiţi înainte cu medicul dumneavoastră. Dacă alăptaţi, consultaţi medicul înainte de a utiliza Dermovate. Dacă utilizaţi Dermovate pe perioada alăptării, nu utilizaţi Dermovate pe suprafaţa sânului pentru a vă asigura că sugarul nu înghite accidental medicamentul. 3 Conducerea vehiculelor şi folosirea utilajelor Dermovate nu influenţează capacitatea de a conduce vehicule sau de a folosi utilaje. Dermovate cremă conţine 475 mg propilenglicol per gram de produs. Poate provoca iritaţie la nivelul pielii. Dermovate conține clorocrezol. Poate provoca reacţii alergice. Dermovate conține alcool cetostearilic. Poate provoca reacţii adverse la nivelul pielii, localizate (de exemplu, dermatită de contact). 3. Cum să utilizați Dermovate Utilizaţi întotdeauna acest medicament exact aşa cum v-a spus medicul dumneavoastră. Trebuie să discutaţi cu medicul dumneavoastră sau farmacistul dumneavoastră daca nu sunteţi sigur. Utilizaţi Dermovate o dată sau de două ori pe zi. Frecvenţa aplicărilor poate fi redusă, pe măsură ce afecţiunea se ameliorează sau medicul vă poate prescrie un steroid înlocuitor mai puţin puternic. Adulţi şi adolescenţi Aplicaţi un strat subţire de cremă pe zona afectată şi fricţionaţi uşor, utilizând doar atât cât este necesar pentru a acoperi întreaga zonă tratată. Spălaţi-vă mâinile după aplicarea medicamentului, cu excepţia cazului în care acestea reprezintă zona ce a fost tratată. Dacă utilizaţi şi o cremă emolientă (hidratantă), lăsaţi un timp pentru absorbţia Dermovate, înainte de a aplica produsul emolient. Acest medicament nu trebuie utilizat în fiecare zi pentru mai mult de 4 săptămâni per cură. Nu utilizaţi o doză mai mare şi nici nu îl aplicaţi pe suprafeţe mari pentru perioade lungi de timp (de exemplu aproape zilnic, mai multe săptămâni sau luni), decât dacă medicul dumneavoastră v-a recomandat acest lucru. Dermovate cremă este numai pentru utilizare cutanată. Dacă eczema reapare frecvent, medicul dumneavoastră vă poate sugera să folosiţi mai rar Dermovate, o dată ce aţi obţinut controlul asupra acesteia, pentru a preveni reapariţia eczemei. De exemplu, puteţi fi sfătuit să aplicaţi un strat subţire de Dermovate o dată pe zi, de 2 ori pe săptămână, pe suprafeţele de piele care au fost afectate de eczemă, sau pe acele suprafeţe pe care este posibil să reapară eczema. Cum se aplică crema 1. Spălaţi-vă pe mâini. 2. Aplicaţi cantitatea recomandată de cremă pe piele şi masaţi uşor, până la absorbţia completă a acesteia. Puteţi măsura cantitatea de Dermovate cu ajutorul vârfului degetului dumneavoastră. Această imagine vă arată cât reprezintă o unitate de vârf de deget. O unitate de vârf de deget 3. Spălaţi-vă pe mâini din nou după utilizarea cremei, exceptând situaţia când aplicarea se realizează la nivelul mâinilor ca parte a tratamentului. Aveţi în vedere că:  Două vârfuri de deget de cremă sunt suficiente pentru aplicarea la nivelul ambelor mâini sau la nivelul labei piciorului  Trei vârfuri de deget de cremă sunt suficiente pentru aplicarea la nivelul unui braţ  Şase vârfuri de deget de cremă sunt suficiente pentru aplicarea la nivelul unui picior  Paisprezece vârfuri de deget de cremă vor acoperi partea din faţă şi din spate a corpului Nu vă îngrijoraţi dacă aveţi nevoie de o cantitate puţin mai mare sau mai mică de cremă. Acesta este doar un ghid orientativ. 4 2 unităţi 3 unităţi 6 unităţi faţă şi spate 14 unităţi Copii  Nu utilizaţi crema pentru copii mai mici de 1 an  Cantitatea de cremă de utilizat va scădea cu cât copilul este mai mic  Tratamentul copiilor cu vârsta cuprinsă între 1 an şi 12 ani trebuie să se facă sub strictă supraveghere medicală. Doza trebuie să fie adecvată vârstei: de exemplu la un copil cu vârsta de 4 ani se poate utiliza o treime din doza pentru adulţi O cură de tratament cu Dermovate la copii nu trebuie să dureze mai mult de 5 zile decât cu excepţia cazului în care medicul recomandă altfel. Medicul poate dori să consulte copilul săptămânal, pe durata utilizării cremei. Dacă utilizaţi mai mult Dermovate decât trebuie Este important să urmaţi instrucţiunile din acest prospect. Dacă aplicaţi o cantitate prea mare de Dermovate sau dacă accidental înghiţiţi mult Dermovate, vă poate face rău. În cazul în care înghiţiţi o cantitate mare de Dermovate, clătiţi gura cu multă apă şi contactaţi medicul sau farmacistul pentru recomandări. Dacă uitaţi să utilizaţi Dermovate Dacă aţi uitat să utilizaţi Dermovate, aplicaţi cantitatea recomandată imediat ce v-aţi amintit iar apoi continuaţi în mod normal. Totuşi, dacă este timpul pentru următoarea doză, aplicaţi-o doar pe aceasta. Nu aplicaţi mai mult Dermovate o dată pentru a compensa doza uitată. Dacă încetaţi să utilizaţi Dermovate Dacă utilizaţi în mod regulat Dermovate, adresaţi-vă medicului dumneavoastră înainte de a întrerupe administrarea. 4. Reacții adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacţiile adverse vă pot afecta pielea sau pot afecta alte părţi ale corpului, dacă o cantitate suficientă de medicament este absorbită prin piele şi ajunge în circulaţie. Dacă afecţiunea dumneavoastră se înrăutăţeşte sau dacă vi se umflă pielea pe durata tratamentului, se poate să fiţi alergic, să aveţi o infecţie sau să aveţi nevoie de alt tratament. - Întrerupeţi utilizarea Dermovate şi spuneţi medicului cât mai curând posibil. Reacţii adverse frecvente Acestea afectează până la 1 din 10 persoane - mâncărimi ale pielii - senzaţie de arsură locală sau durere Reacţii adverse mai puţin frecvente Acestea afectează până la 1 din 100 persoane - subţierea pielii, care poate cauza apariţia vergeturilor - apariţia vaselor de sânge la suprafaţa pielii Reacţii adverse foarte rare Acestea afectează până la 1 din 10000 persoane 5 Utilizarea Dermovate pentru o perioadă lungă de timp, sau utilizarea sub un pansament, poate cauza următoarele simptome: - creştere în greutate - faţă rotunjită (în formă de lună plină) - obezitate - subţierea pielii - ridarea pielii - uscarea pielii - schimbarea culorii pielii - creşterea pilozităţii de pe corp - căderea părului sau lipsa creşterii părului sau deteriorarea aspectului părului Alte reacţii foarte rare ale pielii, care pot apărea sunt: - reacţie alergică la locul aplicării - înrăutăţirea bolii - iritaţie la locul aplicării - roşeaţă - erupţie trecătoare pe piele sau urticarie - dacă aveţi psoriazis, vă pot apărea nişte umflături cu puroi sub piele. Acest lucru se poate întâmpla foarte rar în timpul sau după tratament şi se numeşte psoriazis pustular - infecţie la nivelul pielii - acnee În cazul copiilor, aveţi grijă la următoarele manifestări: - creştere în greutate întârziată - încetinirea creşterii Reacţii adverse foarte rare care pot apărea în testele de sânge sau la un control medical: - scădere a nivelului de hormon cortizol din sânge - creşterea nivelurilor de zahăr (glucoză) din sânge sau urină - tensiune arterială crescută - hipersensibilitate - opacifierea cristalinului (cataractă) - creşterea presiunii intraoculare (glaucom) - subţierea oaselor prin pierderea gradată de minerale (osteoporoză); pot fi necesare teste suplimentare după controlul medical, pentru a confirma această afecţiune. Reacţii adverse cu frecvenţă necunoscută (frecvenţa nu poate fi estimată din datele disponibile) - vedere înceţoşată - tulburări de vedere cauzate de detaşarea retinei la nivelul ochiului (corioretinopatie centrală seroasă). Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 6 5. Cum se păstrează Dermovate Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe ambalaj (după EXP.). Data de expirare se referă la ultima zi a lunii respective. A se păstra la temperaturi sub 30°C, în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Dermovate Substanţa activă din Dermovate este propionatul de clobetazol; Un gram de cremă conţine propionat de clobetazol 0,5 mg. Celelalte componente sunt: monostearat de gliceril 40-55, ester de sorbitan (Arlacel 165*), ceară de albine substituită 6621, alcool cetostearilic, propilenglicol, clorocrezol, citrat de sodiu, acid citric monohidrat, apă purificată. *)Conţine amestec de monostearat de gliceril şi stearat de polioxietilen."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi punctul 4. Ce găsiţi în acest prospect: 1. Ce este DUAC gel şi pentru ce se utilizează 2. Ce trebuie să ştiţi înainte să utilizaţi DUAC gel 3. Cum să utilizaţi DUAC gel 4. Reacţii adverse posibile 5. Cum se păstrează DUAC gel 6. Conţinutul ambalajului şi alte informaţii 1. Ce este DUAC gel şi pentru ce se utilizează DUAC gel conţine două medicamente: clindamicină şi peroxid de benzoil. DUAC gel aparţine unei grupe de medicamente cunoscute sub denumirea de „preparate antiacneice”. DUAC gel este folosit la tratarea acneei ușoară până la moderată apărută pe pielea dumneavoastră. ● Clindamicina este un antibiotic care împiedică înmulţirea bacteriilor implicate în apariţia acneei. ● Peroxidul de benzoil reduce apariţia punctelor negre şi albe. De asemenea, omoară bacteriile implicate în apariţia acneei. Reunite în DUAC gel acestea acţionează prin: ● activitatea lor împotriva bacteriilor care pot produce acnee ● tratarea punctelor negre şi albe şi a punctelor acneice ● reducerea numărului de puncte acneice înroşite şi inflamate. DUAC gel poate fi folosit de adulţi şi adolescenţi cu varsta de 12 ani şi peste. 2. Ce trebuie să ştiţi înainte să utilizaţi DUAC gel Nu utilizaţi DUAC gel: ● Dacă sunteţi alergic(ă) la clindamicină, lincomicină, peroxid de benzoil sau la oricare dintre celelalte componente ale DUAC gel (enumerate la punctul 6) Nu utilizaţi DUAC gel dacă cele de mai sus se aplică în cazul dumneavoastră. Dacă nu sunteţi sigur, discutaţi cu medicul dumneavoastră sau cu farmacistul înainte de a începe administrarea DUAC gel. Atenţionări şi precauţii Înainte să utilizaţi DUAC gel, adresaţi-vă medicului dumneavoastră sau farmacistului. 2 ● Folosiţi DUAC gel numai pe piele. Nu îl aplicaţi în apropierea ochilor, buzelor, a gurii sau în interiorul nasului. ● Nu folosiţi gelul pe zonele de piele iritată. De exemplu, dacă aveţi tăieturi, zgârieturi, arsuri solare sau leziuni la nivelul pielii. Dacă aplicaţi accidental DUAC gel în ochi, în gură, pe buze sau în interiorul nasului, clătiţi imediat zona afectată cu apă din abundenţă. ● Nu folosiţi prea mult DUAC gel pe zone sensibile de piele. ● Pe durata primelor câteva săptămâni de tratament, majoritatea pacienţilor vor observa înroşiri şi exfolieri la nivelul pielii. Dacă pielea dumneavoastră devine iritată, va trebui să folosiţi un agent hidratant fără ulei, să folosiţi mai rar DUAC gel, sau să întrerupeţi aplicarea acestuia pentru o scurtă perioadă, pentru a-i permite pielii să se vindece, iar apoi să reîncepeţi tratamentul. ● Întrerupeţi imediat tratamentul şi adresaţi-vă medicului dumneavoastră dacă iritaţia este gravă (înroşire gravă, uscăciune, mâncărime, usturime sau senzaţie de arsură) sau dacă starea acesteia nu se ameliorează. ● Încercaţi să nu lasaţi ca Duac gel să intre în contact cu materialele colorate, inclusiv articole de îmbrăcăminte, prosoape, aşternuturi de pat, articole de mobilă sau covoare. DUAC gel poate decolora aceste materiale. ● DUAC gel poate decolora părul. ● DUAC gel vă poate face pielea mai sensibilă la efectele dăunătoare ale soarelui. Evitaţi utilizarea şezlongurilor/lămpilor şi reduceţi pe cât posibil timpul petrecut în soare. Pe parcursul utilizării DUAC gel, trebuie să folosiţi o cremă cu protecţie solară şi să purtaţi articole de îmbrăcăminte protectoare. Discutaţi cu medicul dumneavoastră sau cu farmacistul înainte de a utiliza acest medicament dacă: ● aţi prezentat vreodată una dintre următoarele probleme intestinale: enterita regională, colită ulcerativă sau colită asociată administrării de antibiotice. ● Dacă dezvoltaţi crampe la stomac sau diaree care nu se ameliorează sau este gravă, opriţi folosirea DUAC gel şi adresaţi-vă imediat medicului dumneavostră. Antibioticele pot produce o stare ce are ca şi rezultat diaree severă şi crampe la stomac, deşi este puţin probabil ca acest lucru să se întâmple în cazul antibioticelor aplicate pe piele. ● Dacă aţi utilizat recent alte medicamente cu conţinut de clindamicină sau de eritromicină, este destul de posibil ca DUAC gel să nu fie la fel de eficace. Spuneţi-i medicului dumneavostră sau farmacistului dacă aţi utilizat recent orice alte medicamente cu conţinut de clindamicină sau de eritromicină. Copii Nu administraţi acest medicament copiilor cu vârsta sub 12 ani. Nu se cunoaşte dacă este eficient şi sigur pentru aceştia. DUAC gel împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Spuneţi medicului dumneavoastră sau farmacistului dacă utilizaţi:  alte tratamente antiacneice, inclusiv antibiotice administrate pe pielea dumneavoastră  săpunuri si produse de curăţare abrazive sau pe bază de substanţe medicamentoase  săpunuri sau produse cosmetice care au un efect de uscare puternic  produse cu concentraţii ridicate de alcool şi/sau substanţe astringente Acest lucru se datorează faptului că acestea utilizate împreună cu DUAC gel pot produce iritarea pielii dumneavoastră de-a lungul timpului 3 În cazul în care sunt utilizate concomitent DUAC gel poate scădea eficacitatea altor medicamente antiacneice. Printre acestea se numără: ● Unele medicamente antiacneice care sunt aplicate pe piele şi care conţin tretinoină, izotretinoină sau tazaroten. Informaţi medicul sau farmacistul dacă utilizaţi concomitent unul dintre aceste medicamente. Există posibilitatea să trebuiască să folosiţi câte unul dintre produse în diferite momente ale zilei (de exemplu, unul dimineaţa, iar celălalt la culcare). Utilizarea medicamentelor antiacneice în acelaşi timp cu DUAC gel poate mări riscul producerii de iritaţii la nivelul pielii. Întrerupeţi imediat tratamentul şi adresaţi-vă medicului dumneavostră dacă iritaţia devine gravă (înroşire gravă, uscăciune, mâncărime, usturime sau senzaţie de arsură).  DUAC gel nu va fi utilizat concomitent cu medicamente cu conţinut de eritromicină.  Aplicarea de DUAC gel concomitent cu medicamentele cum sunt dapsonă şi sulfacetamidă, poate produce decolorarea temporară a pielii şi a părului de pe faţă (culoare galbenă / portocalie). Această decolorare nu va fi permanentă.  Una dintre substanţele medicamentoase din DUAC gel poate afecta modul de acţiune al medicamentelor utilizate la anestezia generală (denumite „agenţi blocanţi neuromusculari”). Informaţi medicul dumneavostră sau farmacistul dacă urmează să vă fie efectuată o operaţie chirurgicală. Dacă nu sunteţi sigur(ă) că informaţiile de mai sus vi se aplică, discutaţi cu medicul dumneavoastră sau cu farmacistul înaintea utilizării DUAC gel. Sarcina, alăptarea şi fertilitatea Informaţiile sunt limitate în ceea ce priveşte siguranţa administrării medicamentului DUAC gel femeilor gravide. Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului dumneavoastră sau farmacistului înainte de a utiliza acest medicament. Medicul dumneavostră va evalua beneficiile dumneavoastră şi riscurile pentru făt ca urmare a utilizării DUAC gel pe perioada sarcinii. Nu se cunoaşte dacă substanţele active din DUAC gel pot ajunge în laptele matern. Clindamicina este una dintre substanţele din compoziţia DUAC gel. În cazul în care clindamicina este administrată pe cale orală sau injectabilă, aceasta poate ajunge în laptele matern. Dacă alăptaţi, trebuie să vă adresaţi medicului dumneavoastră înainte de a utiliza DUAC gel. În cazul în care alăptaţi nu trebuie să aplicaţi DUAC gel în zona pieptului. 3. Cum să utilizaţi DUAC gel Utilizaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. ● Utilizaţi o dată pe zi DUAC gel, seara. ● Este posibil să fie necesare 2-5 săptămâni pentru a vedea beneficiile aplicării DUAC gel. ● Nu utilizaţi pentru mai mult de 12 săptămâni în cadrul unei scheme de tratament. Doctorul dumneavoastră vă va spune cât timp va dura tratamentul dumneavoastr 4 Cum se aplică DUAC gel 1. Îndepărtaţi orice urmă de machiaj. 2. Spălaţi bine zona de piele afectată. Apoi clătiţi cu apă călduţă şi tamponaţi uşor pentru a o usca. 3. Aplicaţi cu vârfurile degetelor un strat subţire de gel pe întreaga zonă de piele afectată. 4. Aplicaţi în toate zonele de piele afectată de acnee, nu numai pe coşurile individuale. Dacă gelul nu se absoarbe cu uşurinţă în piele, înseamnă că aţi aplicat prea mult.  Numai pentru zona feţei se va folosi din tub o cantitate de gel care ajunge de la vârful degetului la prima încheietură a acestuia (prima cută a degetului dumneavostră). Această cantitate reprezintă „un vârf de deget”.  Pentru piept şi spate, se vor folosi în total două unităţi şi jumătate de vârf de deget. 5. Dacă pielea devine uscată sau se exfoliază, puteţi folosi un agent hidratant fără ulei, fără miros, hipoalergenic, puteţi rări aplicarea medicamentului DUAC gel sau puteţi întrerupe tratamentul pentru o scurtă perioadă, pentru a-i permite pielii dumneavostră să se acomodeze cu tratamentul. Este posibil ca acest medicament să nu-şi facă efectul dorit dacă nu este aplicat zilnic. 6. Spălaţi bine mâinile după utilizarea gelului. 7. După ce acesta a intrat în piele, puteţi folosi produse cosmetice fără conţinut de uleiuri. Utilizaţi întotdeauna acest medicament exact în modul descris în acest prospect sau în modul recomandat de medicul dumneavoastră sau de farmacist. Dacă nu sunteţi sigur(ă), adresaţi-vă medicului dumneavoastră sau farmacistului. Dacă utilizaţi mai mult DUAC gel decât trebuie  Aveţi grijă să nu aplicaţi prea mult. Aplicarea unei cantităţi prea mari de gel sau aplicarea mai frecventă a acestuia nu va ajuta la dispariţia mai rapidă a coşurilor şi poate produce iritaţii la nivelul pielii. În acest caz, folosiţi gelul mai rar sau încetaţi utilizarea acestuia timp de câteva zile, iar apoi continuaţi tratamentul. În cazul înghiţirii accidentale de DUAC gel  Dacă înghiţiţi accidental gelul, solicitaţi asistenţă medicală. Puteţi prezenta simptome similare administrării de antibiotice orale (disconfort la nivelul stomacului). Dacă uitaţi să utilizaţi DUAC gel ● Nu utilizaţi o doză dublă pentru a compensa o doză uitată. ● Aplicaţi doza următoare la momentul obişnuit. Nu întrerupeţi fără recomandare utilizarea DUAC gel Nu utilizaţi gelul pentru mai mult de 12 săptămâni în cadrul unei serii de tratament fără a discuta acest lucru cu medicul dumneavoastră. Utilizaţi DUAC gel atâta timp cât v-a recomandat medicul. Nu încetaţi tratamentul decât la recomandarea medicului dumneavoastră. Este important să continuaţi utilizarea gelului conform recomandărilor medicului dumneavoastră. Dacă întrerupeţi prea devreme tratamentul, acneea pe care o aveţi poate reveni. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Încetaţi utilizarea de DUAC gel şi adresaţi-vă imediat medicului dumneavoastră dacă observaţi oricare dintre următoarele reacţii adverse grave – este posibil să necesitaţi tratament medical de urgenţă: 5 ● Semne ale unei reacţii alergice (umflare a feţei, a ochilor, a buzelor sau a limbii, urticarie sau respiraţie îngreunată, colaps) ● Diaree gravă sau prelungită, sau crampe la stomac ● Arsuri grave, exfolieri sau mâncărimi Alte reacţii adverse posibile: Dacă observaţi oricare dintre aceste reacţii adverse, încercaţi să folosiţi mai rar DUAC gel, sau întrerupeţi o zi sau două aplicarea şi apoi reîncepeţi tratamentul. Reacţii adverse foarte frecvente (cel puţin 1 din 10 persoane sunt afectate) La locul de aplicare: ● Senzaţie de arsură la nivelul pielii, exfoliere a pielii, mâncărime, piele uscată ● Înroşire a pielii, în special pe parcursul primelor câteva săptămâni de utilizare Aceste reacţii adverse sunt în general uşoare. Reacţii adverse frecvente (mai puţin de 1 din 10 persoane sunt afectate) ● Durere de cap La locul de aplicare: ● Sensibilitate la lumina solară, dureri la nivelul pielii ● Piele înroşită, mâncărime, erupţie pe piele (dermatită) Reacţii adverse mai puţin frecvente (mai puţin de 1 din 100 persoane sunt afectate) La locul de aplicare: ● Furnicături (parestezie), înrăutăţire a acneei Alte reacţii adverse Alte reacţii adverse s-au produs la un număr foarte redus de pacienţi, însă frecvenţa exactă a acestora este necunoscută: ● Reacţii alergice ● Inflamaţii intestinale, diaree, inclusiv diaree hemoragică, dureri la stomac La locul de aplicare: ● Reacţii pe piele, decolorare a pielii ● Erupţie pe piele cu mâncărime (urticarie) Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 Bucuresti 011478 - RO Tel: + 4 0757 117 259 Fax: +4 0213 163 497 e-mail: adr@anm.ro. 6 5. Cum se păstrează DUAC gel Nu lăsaţi acest medicament la vederea şi îndemâna copiilor. De către farmacist: A se păstra la frigider (2°C- 8°C). A nu se congela. De către pacient: După ce aţi primit DUAC gel de la farmacist, nu îl păstraţi la temperaturi peste 25 °C şi aruncaţi-l după 2 luni. Nu utilizaţi acest medicament după data de expirare înscrisă pe cutie (după Exp:). Data de expirare se referă la ultima zi a lunii respective. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine DUAC gel ● Substanţele active sunt: clindamicină şi peroxid de benzoil anhidru. 1 g gel conţine clindamicină 10 mg (1% m/m), sub formă de clindamicină fosfat şi peroxid de benzoil anhidru 30 mg (3% m/m), sub formă de peroxid de benzoil hidric. ● Celelalte componente sunt carbomer 940, dimeticonă, laurilsulfosuccinat disodic, edetat disodic, glicerol, dioxid de siliciu coloidal hidratat, poloxamer 182, apă purificată şi hidroxid de sodiu. Cum arată DUAC Gel şi conţinutul ambalajului"
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Duodart şi pentru ce se utilizează 2. Ce trebuie să ştiţi înainte să luaţi Duodart 3. Cum să luaţi Duodart 4. Reacţii adverse posibile 5. Cum se păstrează Duodart 6. Conţinutul ambalajului şi alte informaţii 1. Ce este Duodart şi pentru ce se utilizează Duodart este utilizat pentru tratamentul bărbaţilor care prezintă o creştere în dimensiuni a prostatei (hiperplazie benignă de prostată) – o creştere necanceroasă a dimensiunilor glandei prostatice, determinată de producerea în exces a unui hormon, denumit dihidrotestosteron. Duodart este o combinaţie între două medicamente diferite, numite dutasteridă şi tamsulosin. Dutasterida aparţine unui grup de medicamente denumit inhibitori ai enzimei 5-alfa reductază şi tamsulosin aparţine unui grup de medicamente numit alfa-blocante. Creşterea în dimensiuni a glandei prostatice poate determina probleme urinare, cum sunt eliminarea cu dificultate a urinii şi necesitatea de a merge frecvent la toaletă. De asemenea, poate determina ca jetul urinar să fie mai lent şi mai slab. Dacă afecţiunea rămâne netratată, există riscul unui blocaj complet al fluxului urinar (retenţie acută de urină). Acest lucru necesită tratament medical imediat. În unele cazuri, este necesară intervenţia chirurgicală pentru înlăturarea sau reducerea mărimii glandei prostatice. Dutasterida determină scăderea producerii în organism a hormonului numit dihidrotestosteron, fapt care ajută la micşorarea prostatei mărite şi ameliorarea simptomelor. Acest lucru va reduce riscul de apariţie a retenţiei urinare acute şi necesitatea intervenţiei chirurgicale. Tamsulosin acţionează prin relaxarea muşchilor de la nivelul glandei prostatice, uşurând urinarea şi ameliorându-vă rapid simptomele. 2. Ce trebuie să ştiţi înainte să luaţi Duodart Nu luaţi Duodart 2 - dacă sunteţi o femeie (deoarece acest medicament este indicat doar pentru bărbaţi) - dacă eşti un copil sau un adolescent cu vârsta mai mică de 18 ani - dacă sunteţi alergic la dutasteridă, alţi inhibitori ai 5-alfa reductazei, tamsulosin, soia, arahide sau la oricare dintre celelalte componente ale acestui medicament (enumerate la pct. 6) - dacă aveţi tensiune arterială mică care vă face să vă simţiţi ameţit sau aveţi o stare de leşin (hipotensiune arterială ortostatică) - dacă aveţi o boală severă a ficatului.  Dacă credeţi că vreuna dintre afirmaţiile de mai sus este valabilă în cazul dumneavoastră, nu luaţi acest medicament înainte să discutaţi cu medicul dumneavoastră. Atenţionări şi precauţii Înainte să luaţi Duodart, adresaţi-vă medicului dumneavoastră. - În câteva studii clinice, mai mulţi pacienţi care au luat dutasteridă împreună cu un alt medicament numit alfa blocant, cum este tamsulosinul, au prezentat insuficienţă cardiacă comparativ cu pacienţii care au luat doar dutasteridă sau doar un alfa blocant. Insuficienţa cardiacă înseamnă că inima dumneavoastră nu mai pompează sânge aşa cum trebuie. - Asiguraţi-vă că medicul dumneavoastră cunoaşte problemele dumneavoastră de la nivelul ficatului. Dacă aţi avut orice boală care v-a afectat ficatul, se poate să aveţi nevoie de câteva investigații suplimentare în timpul în care luaţi Duodart. - Asiguraţi-vă că medicul dumneavoastră ştie dacă aveţi afecţiuni severe la rinichi. - Operaţia de cataractă (opacifierea cristalinului). Dacă urmează să vi se efectueze o operaţie de cataractă, este posibil ca medicul dumneavoastră să vă ceară să întrerupeţi tratamentul cu Duodart cu ceva timp înainte de operaţie. Înainte de operaţie, spuneţi-i oftalmologului dumneavoastră că luaţi Duodart sau tamsulosin (sau că aţi luat în trecut). Oftalmologul va trebui să ia măsurile de precauţie adecvate pentru a preveni apariţia complicaţiilor pe parcursul operaţiei dumneavoastră. - Femeile, copiii şi adolescenţii trebuie să evite contactul cu capsulele de Duodart care prezintă scurgeri, deoarece substanţa activă poate fi absorbită prin piele. Spălaţi imediat zona afectată cu apă şi săpun, dacă s-a produs orice contact cu pielea. - Utilizaţi prezervativul în timpul contactelor sexuale. Dutasterida a fost regăsită în sperma bărbaţilor trataţi cu Duodart. Dacă partenera dumneavoastră este sau poate fi gravidă, trebuie să evitaţi expunerea ei la spermă, deoarece dutasterida poate afecta dezvoltarea normală a fătului de sex masculin. S-a demonstrat că dutasterida determină reducerea numărului de spermatozoizi, a volumului spermei şi a motilităţii spermatozoizilor. Acest lucru vă poate reduce fertilitatea. - Duodart afectează rezultatul unui test de sânge pentru PSA (antigen specific prostatic), care este utilizat, uneori, pentru depistarea cancerului de prostată. Medicul dumneavoastră trebuie să fie conștient de acest efect şi poate utiliza, în continuare, acest test pentru depistarea cancerului de prostată. Spuneţi medicului că luaţi Duodart, dacă vi se face un test de sânge pentru PSA. Bărbaţilor care iau Duodart trebuie să li se testeze regulat PSA. - Într-un studiu clinic efectuat la bărbaţi cu risc crescut de apariţie a cancerului de prostată, bărbaţii care au luat dutasteridă au prezentat forme severe de cancer de prostată mai des decât bărbaţii care nu au luat dutasteridă. Nu este clar efectul administrării dutasteridei în apariţia acestor forme severe de cancer de prostată. - Duodart poate cauza mărirea în volum dureroasă a sânilor. Dacă aceasta devine supărătoare sau dacă observaţi noduli la nivelul sânilor sau scurgeri la nivelul mameloanelor, spuneţi medicului dumneavoastră despre aceste modificări, pentru că acestea pot fi semne ale unei afecţiuni grave, ca de exemplu cancer de sân.  Adresaţi-vă medicului sau farmacistului dacă aveţi orice nelămuriri despre cum să luaţi 3 Duodart. Duodart împreună cu alte medicamente Spuneţi medicului dumneavoastră dacă luaţi, aţi luat recent sau s-ar putea să luaţi orice alte medicamente. Nu luaţi Duodart împreună cu aceste medicamente: - alte alfa blocante (pentru prostată mărită sau tensiune arterială mare) Nu se recomandă să luaţi Duodart împreună cu aceste medicamente: - ketoconazol (utilizat pentru a trata infecţiile fungice) Unele medicamente pot interacţiona cu Duodart şi pot face mai probabilă apariţia reacţiilor adverse. Aceste medicamente includ: - inhibitori ai 5-PDE (folosiţi pentru obţinerea şi menţinerea unei erecţii) cum sunt vardenafil, citrat de sildenafil, tadalafil - verapamil sau diltiazem (pentru tensiune arterială mare) - ritonavir sau indinavir (pentru infecţiile cu HIV) - itraconazol sau ketoconazol (pentru infecţii fungice) - nefazodonă (un antidepresiv) - cimetidină (pentru ulcere la nivelul stomacului) - warfarină (pentru probleme de coagulare a sângelui) - eritromicină (un antibiotic utilizat pentru a trata infecţiile) - paroxetină (un antidepresiv) - terbinafină (utilizat pentru a trata infecţiile fungice) - diclofenac (utilizat pentru a trata durerea şi inflamaţia) Spuneţi medicului dumneavoastră dacă luaţi oricare dintre aceste medicamente. Duodart împreună cu alimente şi băuturi Duodart trebuie luat la 30 minute după aceeaşi masă, în fiecare zi. Sarcina, alăptarea şi fertilitatea Duodart nu trebuie luat de către femei. Femeile care sunt gravide (sau care pot fi gravide) nu trebuie să manipuleze capsulele care prezintă scurgeri. Dutasterida este absorbită prin piele şi poate afecta dezvoltarea normală a fătului de sex masculin. Acesta este un risc important în primele 16 săptămâni de sarcină. Utilizaţi prezervativul în timpul contactelor sexuale. Dutasterida a fost regăsită în sperma bărbaţilor care urmează tratament cu Duodart. Dacă partenera dumneavoastră este sau poate fi gravidă, trebuie să evitaţi expunerea ei la sperma dumneavoastră. S-a demonstrat că Duodart determină reducerea numărului de spermatozoizi, a volumului spermei şi a motilităţii spermatozoizilor. Ca urmare, fertilitatea masculină poate fi redusă.  Adresaţi-vă medicului dumneavoastră pentru recomandări dacă o femeie gravidă a venit în contact cu Duodart. Conducerea vehiculelor şi folosirea utilajelor Duodart îi face pe unii oameni să se simtă ameţiţi, aşa că vă poate afecta capacitatea de a conduce vehicule sau de a folosi utilaje în siguranţă.  Nu conduceţi vehicule şi nu folosiţi utilaje dacă sunteţi afectat în acest fel. Informaţii importante privind unele componente ale Duodart Duodart conţine colorantul galben amurg (E110) care poate provoca reacţii alergice. 4 Duodart conţine lecitină din soia. Dacă sunteţi alergic la arahide sau soia, nu folosiţi acest medicament. 3. Cum să luaţi Duodart Luaţi întotdeauna Duodart exact aşa cum v-a spus medicul dumneavoastră sau farmacistul. Dacă nu îl luaţi în mod regulat, poate fi afectată monitorizarea valorilor PSA. Trebuie să discutaţi cu medicul dumneavoastră sau cu farmacistul dacă nu sunteţi sigur. Cât Duodart să luaţi Doza recomandată este de o capsulă luată o dată pe zi, la 30 minute după aceeaşi masă, în fiecare zi. Cum să luaţi Duodart Înghiţiţi capsula întreagă cu apă. Nu mestecaţi şi nu deschideţi capsula. Contactul cu conţinutul capsulelor poate să vă determine dureri la nivelul gurii sau gâtului. Dacă luaţi mai mult Duodart decât trebuie Adresaţi-vă medicului dumneavoastră sau farmacistului pentru recomandări dacă aţi luat prea multe capsule de Duodart. Dacă uitaţi să luaţi Duodart Nu luaţi o doză dublă pentru a compensa doza uitată. Luaţi următoarea doză la timpul stabilit. Nu întrerupeţi tratamentul cu Duodart fără recomandare Nu întrerupeţi tratamentul cu Duodart fără să fi discutat în prealabil cu medicul dumneavoastră. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacţii alergice Semnele reacţiilor alergice pot include: - erupţie trecătoare pe piele (care poate fi însoţită de mâncărimi) - urticarie (ca o erupţie determinată de urzică) - umflare a pleoapelor, feţei, buzelor, braţelor sau picioarelor.  Dacă aveţi oricare dintre aceste simptome adresaţi-vă imediat medicului dumneavoastră şi întrerupeţi tratamentul cu Duodart. Ameţeli, stare confuzională şi de leşin Duodart poate provoca ameţeli, stare confuzională şi în cazuri rare, leşin. Aveţi grijă atunci când vă mişcaţi dintr-o poziţie în care sunteţi întins sau stați în șezut într-una în care staţi în picioare sau invers (din poziţie stând în picioare în poziţie întinsă/în şezut), mai ales dacă vă treziţi în timpul nopţii, până când vă daţi seama cum vă afectează acest medicament. Dacă vă simţiţi ameţit sau aveţi stare confuzională oricând pe parcursul tratamentului, aşezaţi-vă sau întindeţi-vă până când trec simptomele. Reacţii grave la nivelul pielii Simptomele unei reacţii grave la nivelul pielii pot include: - erupţii extinse pe piele cu pustule şi piele care se cojește , care apar în special în jurul 5 gurii, nasului, ochilor şi organelor genitale (Sindrom Stevens-Johnson) - Contactaţi imediat un medic dacă aveţi aceste simptome şi încetaţi să folosiţi Duodart. Reacţii adverse frecvente Acestea pot afecta până la 1 din 10 bărbaţi care iau Duodart: - impotenţă (incapacitatea de a obţine sau menţine o erecţie)* - scădere a impulsului sexual (libido)* - dificultate la ejaculare, cum ar fi diminuarea cantităţii de spermă eliberată în timpul actului sexual* - mărire sau sensibilitate la nivelul sânilor (ginecomastie) - ameţeli. * La un număr mic de oameni, unele dintre aceste reacţii adverse pot continua după ce întrerupeţi administrarea Duodart. Reacţii adverse mai puţin frecvente Acestea pot afecta până la 1 din 100 de bărbaţi: - insuficienţă cardiacă (inima devine mai puţin eficientă atunci când pompează sânge în corp. Este posibil să aveţi simptome cum sunt scurtare a respiraţiei, oboseală extremă şi umflături la nivelul gleznelor şi picioarelor) - tensiune arterială mică la ridicarea în picioare - bătăi rapide ale inimii (palpitaţii) - constipaţie, diaree, vărsături, senzaţie de rău (greaţă) - slăbiciune sau senzaţie de pierdere a puterilor - dureri de cap - mâncărimi la nivelul nasului, nas înfundat sau care curge (rinită) - erupţie trecătoare pe piele, urticarie, mâncărime - cădere a părului (în general de pe corp) sau creştere a părului. Reacţii adverse rare Acestea pot afecta până la 1 din 1000 de bărbaţi: - umflare a pleoapelor, feţei, buzelor, braţelor sau picioarelor (angioedem) - leşin. Reacţii adverse foarte rare Acestea pot afecta până la 1 din 10000 de bărbaţi: - erecţie persistentă, dureroasă (priapism) - reacţii grave la nivelul pielii (Sindrom Stevens-Johnson) Alte reacţii adverse Alte reacţii adverse au apărut la un număr mic de bărbaţi, dar frecvenţa exactă de apariţie nu este cunoscută (frecvenţa nu poate fi estimată din datele disponibile): - bătăi anormale sau rapide ale inimii (aritmie, tahicardie sau fibrilaţie atrială) - scurtare a respiraţiei (dispnee) - depresie - durere şi umflare la nivelul testiculelor - sângerări de la nivelul nasului - erupţie severă la nivelul pielii - modificări ale vederii (vedere înceţoşată sau tulburări ale vederii) - uscăciune a gurii. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt 6 publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Duodart Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie sau flacon. Data de expirare se referă la ultima zi a lunii respective. A nu se păstra la temperaturi peste 30°C. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Duodart Substanţele active sunt dutasterida şi clorhidratul de tamsulosin. Fiecare capsulă conţine dutasteridă 0,5 mg şi clorhidrat de tamsulosin 0,4 mg. Celelalte componente sunt: - capsula: hipromeloză, caragenan, clorură de potasiu, dioxid de titan (E171), oxid roşu de fer (E 172), galben amurg (E 110), ceară carnauba, amidon de porumb - conţinutul capsulei: mono-di-gliceride ale acidului caprilic/capric şi butilhidroxitoluen (E321), gelatină, glicerol, dioxid de titan (E171), oxid galben de fer (E172), trigliceride (cu lanţ mediu), lecitină (poate conţine ulei de soia), celuloză microcristalină, copolimer acid metacrilic-acrilat de etil (1:1), dispersie 30% (conţine polisorbat 80 şi laurilsulfat de sodiu), talc, trietilcitrat. - cerneală neagră de inscripţionare (SW-9010 sau SW-9008): shellac, propilenglicol, oxid negru de fer (E 172), hidroxid de potasiu (doar în cerneala neagră SW-9008) Cum arată Duodart şi conţinutul ambalajului Duodart capsule se prezintă sub forma unor capsule alungite, cu corp de culoare brună şi capac portocaliu pe care este inscripţionat “GS 7CZ” cu cerneală neagră. Duodart este disponibil în ambalaje cu 7, 30 şi 90 capsule. "
"Citiţi cu atenţie şi în întregime acest prospect înainte de a începe să luaţi acest medicament, deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect.Vezi punctul 4. Ce găsiţi în acest prospect: 1. Ce este Elontril şi pentru ce se utilizează 2. Ce trebuie să ştiţi înainte să luaţi Elontril 3. Cum să luaţi Elontril 4. Reacţii adverse posibile 5. Cum se păstrează Elontril 6. Conţinutul ambalajului şi alte informaţii 1. Ce este Elontril şi pentru ce se utilizează Elontril este un medicament prescris de către medicul dumneavoastră pentru tratamentul depresiei. Se consideră că acesta interacţionează cu anumite substanţe chimice din creier, denumite noradrenalină şi dopamină. 2. Ce trebuie să ştiţi înainte să luaţi Elontril Nu luaţi Elontril: ● Dacă ştiţi că sunteţi alergic la bupropionă sau la oricare dintre celelalte componente ale acestui medicament (enumerate la punctul 6) ● Dacă luaţi orice alte medicamente care conţin bupropionă ● Dacă aţi fost diagnosticat cu epilepsie sau aveţi un istoric de convulsii ● Dacă aveţi sau aţi avut tulburări de alimentaţie (de exemplu, bulimie sau anorexie nervoasă) ● Dacă aveţi o tumoră la nivelul creierului ● Dacă consumaţi în mod obişnuit cantităţi mari de alcool etilic şi aţi oprit recent sau intenţionaţi să opriţi consumul de alcool etilic ● Dacă aveţi o afecţiune severă a ficatului ● Dacă aţi oprit recent utilizarea de sedative sau dacă intenţionaţi să nu mai luaţi sedative pe parcursul tratamentului cu Elontril ● Dacă luaţi sau aţi luat în ultimele 14 zile alte medicamente pentru depresie, numite inhibitori de monoaminooxidază (IMAO). Dacă oricare dintre aceste situaţii este valabilă în cazul dumneavoastră, spuneţi imediat medicului dumneavoastră şi nu mai luaţi Elontril. 2 Atenţionări şi precauţii Înainte de a lua Elontril discutaţi cu medicul dumneavoastră sau farmacistul. Copii şi adolescenţi Elontril nu este recomandat pentru tratamentul copiilor şi adolescenţilor cu vârstă sub 18 ani. Există un risc crescut de ideaţie şi comportament suicidar la copiii şi adolescenţii cu vârsta sub 18 ani trataţi cu antidepresive. Adulţi Adresaţi-vă medicului dumneavoastră înainte de a lua Elontril: ● Dacă în mod obişnuit consumaţi cantităţi mari de alcool etilic ● Dacă aveţi diabet zaharat şi faceţi tratament cu insulină sau cu antidiabetice orale ● Dacă aţi avut un traumatism grav la nivelul capului sau aveţi în antecedente un astfel de traumatism S-a observat că Elontril determină convulsii la aproximativ 1 din 1000 de persoane. Această reacţie adversă este mai probabil să apară la persoanele din grupele de risc menţionate mai sus. Dacă aveţi convulsii în timpul tratamentului trebuie să opriţi administrarea de Elontril. Nu mai luaţi medicamentul şi discutaţi cu medicul dumneavoastră. ● Dacă aveţi tulburare bipolară (schimbări extreme ale dispoziţiei), deoarece Elontril poate declanşa un episod al acestei afecţiuni. ● Dacă luaţi alte medicamente pentru depresie, administrarea concomitentă a acestor medicamente împreună cu Elontril poate conduce la apariţia sindromului serotoninergic, o afecţiune care poate pune viaţa în pericol (vezi “Elontril împreună cu alte medicamente” de la acest punct). ● Dacă aveţi probleme ale ficatului sau rinichilor este posibil să fiţi mai predispus la apariţia reacţiilor adverse. Dacă oricare dintre situaţiile de mai sus este valabilă în cazul dumneavoastră, discutaţi din nou cu medicul înainte de a lua Elontril. Acesta ar putea dori să vă urmărească atent în timpul tratamentului sau să vă recomande un alt tratament. Gânduri de sinucidere şi agravare a stării dumneavoastră de depresie Dacă aveţi depresie, este posibil ca uneori să aveţi idei de auto-vătămare sau sinucidere. Acestea se pot accentua la începutul tratamentului cu medicamente antidepresive, deoarece acţiunea tuturor acestor medicamente apare în timp, de obicei în aproximativ două săptămâni şi câteodată şi mai mult. Sunteţi mai predispus spre astfel de idei:  Dacă aţi avut anterior gânduri de sinucidere sau auto-vătămare. ● Dacă sunteţi de vârstă adultă tânără. Datele rezultate din studiile clinice arată existenţa unui risc crescut de comportament suicidar la adulţii cu vârstă mai mică de 25 de ani, care au o afecţiune psihică şi care au urmat un tratament cu un antidepresiv. În cazul în care aveţi gânduri de auto-vătămare sau sinucidere, indiferent de moment, contactaţi-vă imediat medicul sau prezentaţi-vă fără întârziere la cel mai apropiat spital. Poate fi util să vă adresaţi unei rude sau unui prieten apropiat, căruia să-i spuneţi că vă simţiţi deprimat şi pe care să-l rugaţi să citească acest prospect. În acelaşi timp, puteţi ruga persoana respectivă să vă spună dacă crede că starea dumneavoastră de depresie s-a agravat sau dacă o îngrijorează vreo modificare apărută în comportamentul dumneavoastră. Elontril împreună cu alte medicamente Dacă luaţi sau aţi luat în ultimele 14 zile alte antidepresive denumite inhibitori de monoaminooxidază (IMAO), spuneţi medicului dumneavoastră şi nu mai luaţi Elontril (vezi şi punctul 2 - Nu luaţi Elontril). 3 Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, preparate pe bază de plante sau vitamine, inclusiv medicamente pe care le-aţi cumpărat din proprie iniţiativă (fără prescripţie medicală). Acesta poate să vă modifice doza de Elontril sau să sugereze o schimbare a celorlalte medicamente. Unele medicamente nu se administrează în acelaşi timp cu Elontril. Unele dintre acestea pot creşte riscul de convulsii. Altele pot creşte riscul de apariţie a altor reacţii adverse. Mai jos sunt date câteva exemple, dar aceasta nu este o listă completă. Puteţi avea un risc mai mare de convulsii decât în mod obişnuit: ● Dacă luaţi alte medicamente pentru depresie sau alte boli mintale ● Dacă luaţi teofilină pentru astm bronşic sau alte afecţiuni pulmonare ● Dacă luaţi tramadol, un medicament puternic pentru tratamentul durerii ● Dacă aţi luat sedative sau dacă urmează să opriţi tratamentul cu sedative în timp ce luaţi Elontril (vezi şi punctul 2 - Nu luaţi Elontril) ● Dacă luaţi medicamente pentru tratamentul malariei (cum sunt meflochină sau clorochină) ● Dacă luaţi medicamente stimulante sau alte medicamente pentru controlul greutăţii corporale sau al poftei de mâncare ● Dacă luaţi steroizi (oral sau injectabil) ● Dacă luaţi antibiotice denumite chinolone ● Dacă luaţi unele tipuri de antihistaminice care pot determina somnolenţă ● Dacă luaţi medicamente pentru diabet zaharat Dacă oricare dintre situaţiile de mai sus este valabilă în cazul dumneavoastră, discutaţi imediat cu medicul înainte de a lua Elontril. Acesta va pune în balanţă beneficiile şi riscurile tratamentului cu Elontril în cazul dumneavoastră. Puteţi avea un risc mai mare decât în mod obişnuit de apariţie a altor reacţii adverse: ● Dacă luaţi alte medicamente pentru depresie (cum sunt amitriptilină, fluoxetină, paroxetină, citalopram, escitalopram, venlafaxină, dosulepină, desipramină sau imipramină) sau pentru alte afecţiuni mintale (cum sunt clozapină, risperidonă, tioridazină sau olanzapină). Elontril poate interacţiona cu anumite medicamente utilizate pentru tratamentul depresiei şi puteţi prezenta modificări ale statusului mental (de exemplu agitaţie, halucinaţii, comă), şi alte reacţii precum creşterea temperaturii corpului peste 38°C, creşterea frecvenţei cardiace, tensiune arterială instabilă, şi exagerarea reflexelor, rigiditate musculară, lipsă de coordonare şi/sau simptome gastrointestinale (de exemplu greață, vărsături, diaree). ● Dacă luaţi medicamente pentru tratamentul bolii Parkinson (levodopa, amantadină sau orfenadrină) ● Dacă luaţi medicamente care influenţează capacitatea organismului de a metaboliza Elontril (carbamazepină, fenitoină, valproat) ● Dacă luaţi anumite medicamente pentru tratamentul cancerului (cum sunt ciclofosfamida, ifosfamida) ● Dacă luaţi ticlopidină sau clopidogrel, utilizate în principal pentru prevenţia accidentului vascular cerebral ● Dacă luaţi unele beta-blocante (cum este metoprolol) ● Dacă luaţi unele medicamente pentru tratamentul ritmului neregulat al bătăilor inimii (propafenonă sau flecainidă) ● Dacă folosiţi plasturi cu nicotină pentru a vă lăsa de fumat. Dacă oricare dintre situaţiile de mai sus este valabilă în cazul dumneavoastră, spuneţi imediat medicului dumneavoastră înainte de a lua Elontril. Elontril poate fi mai puţin eficace:  Dacă luaţi ritonavir sau efavirenz, medicamente folosite pentru tratamentul infecţiei cu HIV. Dacă această situaţie este valabilă în cazul dumneavoastră, spuneţi medicului dumneavoastră. Acesta va evalua cât de bine acţionează Elontril în cazul dumneavoastră. Este posibil să fie necesară 4 creşterea dozei dumneavoastră de Elontril sau schimbarea tratamentului pentru depresie. Nu creşteţi doza de Elontril fără sfatul medicului, deoarece acest lucru poate determina creşterea riscului de apariţie a reacţiilor adverse, inclusiv de apariţie a convulsiilor. Elontril poate face ca alte medicamente să fie mai puţin eficace:  Dacă luaţi tamoxifen pentru tratamentul cancerului de sân Dacă această situaţie este valabilă în cazul dumneavoastră, spuneţi medicului dumneavoastră. Este posibil să fie necesară schimbarea tratamentului dumneavoastră pentru depresie.  Dacă luaţi digoxină pentru afecţiuni ale inimii Dacă această situaţie este valabilă în cazul dumneavoastră, spuneţi medicului dumneavoastră. Medicul dumneavoastră poate lua în considerare modificarea dozei de digoxină. Elontril împreună cu alcool Alcoolul poate afecta modul în care Elontril acţionează şi asocierea celor două poate rar să vă afecteze sistemul nervos şi starea dumneavoastră mintală. Unele persoane pot observa că sunt mai sensibile la alcool în timpul tratamentului cu Elontril. Medicul dumneavoastră vă poate sugera să nu consumaţi sau să consumaţi foarte puţin alcool (bere, vin sau băuturi tari) în timpul tratamentului cu Elontril. Dar dacă în prezent consumaţi cantităţi mari de alcool, nu opriţi brusc consumul: vă puteţi expune riscului de a face convulsii. Discutaţi cu medicul despre consumul de alcool etilic înainte de a începe să luaţi Elontril. Efecte asupra testelor de urină Elontril poate interfera cu anumite teste de urină utilizate pentru a detecta alte medicamente. Dacă trebuie să faceţi un test de urină, spuneţi medicului dumneavoastră sau medicului din spital că luaţi Elontril. Sarcina şi alăptarea Nu luaţi Elontril dacă sunteţi gravidă, credeţi că aţi putea fi gravidă sau intenţionaţi să rămâneţi gravidă decât dacă medicul dumneavoastră vă recomandă acest lucru. Adresaţi-vă medicului dumneavoastră sau farmacistului pentru recomandări înainte de a lua acest medicament. Din câteva studii s-a raportat un risc crescut de apariţie a defectelor de naştere, în mod particular defecte la inimă la nou născuţii a căror mame au luat Elontril. Nu se ştie dacă acestea sunt datorate utilizării Elontril. Componentele Elontril pot trece în laptele matern. Trebuie să cereţi sfatul medicului dumneavoastră sau al farmacistului înainte de a lua Elontril. Conducerea vehiculelor şi folosirea utilajelor Nu conduceţi vehicule şi nu folosiţi utilaje, dacă Elontril vă face să vă simţiţi ameţit sau confuz. 3. Cum să luaţi Elontril Luaţi întotdeauna acest medicament exact aşa cum v-a spus medicul dumneavoastră sau farmacistul. Mai jos sunt prezentate dozele uzuale, dar recomandarea medicului dumneavoastră este specifică pentru cazul dumneavoastră. Discutaţi cu medicul dumneavoastră sau cu farmacistul dacă nu sunteţi sigur. Este posibil să treacă o perioadă de timp până când veţi începe să vă simţiţi mai bine. Este nevoie de timp, uneori săptămâni sau luni, până când medicamentul să îşi exercite efectul complet. Când începeţi să vă simţiţi mai bine, medicul dumneavoastră vă poate recomanda să luaţi în continuare Elontril, pentru a împiedica revenirea depresiei. 5 Cât Elontril trebuie să luaţi Doza uzuală recomandată la adulţi este de un comprimat de 150 mg în fiecare zi. Medicul dumneavoastră vă poate creşte doza la 300 mg pe zi, dacă depresia dumneavoastră nu se ameliorează după câteva săptămâni. Luaţi doza de Elontril dimineaţa. Nu luaţi Elontril mai mult de o dată pe zi. Comprimatul este acoperit cu un înveliş care asigură eliberarea treptată a medicamentului în corpul dumneavoastră. Este posibil ca în fecale să observaţi ceva care seamănă cu un comprimat. Acesta este învelişul gol care a trecut prin corpul dumneavoastră. Înghiţiţi comprimatele întregi. Nu le mestecaţi, zdrobiţi sau fragmentaţi - dacă o faceţi, există pericolul de supradozaj, pentru că medicamentul va fi eliberat în organismul dumneavoastră prea repede. Acest lucru vă va predispune la apariţia de reacţii adverse, inclusiv convulsii. Unele persoane vor rămâne la doza de un comprimat de 150 mg pe zi tot timpul tratamentului. Este posibil ca medicul dumneavoastră să vă fi recomandat această doză dacă aveţi probleme cu ficatul sau cu rinichii. Cât timp trebuie să luaţi Elontril Numai dumneavoastră şi medicul dumneavoastră puteţi decide cât timp trebuie să luaţi Elontril. Pot trece săptămâni sau chiar luni de tratament până să observaţi o ameliorare. Discutaţi în mod regulat cu medicul dumneavoastră despre simptomele pe care le aveţi, pentru a putea decide cât timp trebuie să luaţi tratamentul. Când începeţi să vă simţiţi mai bine, medicul dumneavoastră vă poate recomanda să luaţi în continuare Elontril pentru a împiedica revenirea depresiei. Dacă luaţi mai mult Elontril decât trebuie Dacă aţi luat prea multe comprimate, poate creşte riscul de apariţie a convulsiilor. Nu amânaţi. Întrebaţi-l pe medicul dumneavoastră ce trebuie să faceţi sau prezentaţi-vă imediat la departamentul de urgenţe al celui mai apropiat spital. Dacă uitaţi să luaţi Elontril Dacă aţi uitat să luaţi o doză, aşteptaţi şi luaţi următorul comprimat la ora obişnuită. Nu luaţi o doză dublă pentru a compensa doza uitată. Dacă încetaţi să luaţi Elontril Nu opriţi tratamentul cu Elontril şi nu scădeţi doza fără să discutaţi mai întâi cu medicul dumneavoastră. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacţii adverse grave Convulsii Aproximativ 1 din 1000 de persoane care iau Elontril prezintă riscul de apariţie a convulsiilor. Probabilitatea de apariţie a acestora este mai mare dacă luaţi o doză prea mare, dacă luaţi anumite medicamente sau dacă aveţi un risc mai mare de convulsii decât în mod obişnuit. Dacă sunteţi îngrijorat, discutaţi cu medicul dumneavoastră. 6  Dacă aveţi o criză convulsivă în timpul tratamentului, spuneţi imediat medicului dumneavoastră. Nu mai luaţi alte comprimate. Reacţii alergice Unele persoane pot prezenta reacţii alergice la Elontril. Acestea includ: ● Înroşire a pielii sau erupţie trecătoare pe piele (asemănătoare urticariei), pustule sau umflături care provoacă mâncărime (blânde) pe piele. Unele erupţii pe piele necesită tratament în spital, în special dacă aveţi dureri la nivelul gurii sau ochilor. ● Respiraţie şuierătoare neobişnuită sau dificultăţi la respiraţie ● Umflare a pleoapelor, buzelor sau limbii ● Dureri ale muşchilor sau articulaţiilor ● Leşin sau pierdere a conştienţei.  Dacă aveţi orice semn al unei reacţii alergice, adresaţi-vă imediat medicului dumneavoastră. Nu mai luaţi alte comprimate. Reacţiile alergice pot persista o perioadă lungă de timp. Dacă medicul dumneavoastră vă recomandă un tratament pentru simptomele de alergie, luaţi tot tratamentul recomandat. Erupții trecătoare pe piele cauzate de lupus sau agravare a simptomelor lupusului Necunoscută - frecvența nu poate fi estimată din datele disponibile la persoanele care utilizează Elontril. Lupusul este o tulburare a sistemului imunitar care afectează pielea și alte organe.  Dacă prezentați crize de lupus, erupții cutanate tranzitorii sau leziuni (în special pe zonele expuse la soare) în timpul tratamentului cu Elontril, adresați-vă imediat medicului dumneavoastră, deoarece poate fi necesar să întrerupeți tratamentul. Reacţii adverse foarte frecvente: Acestea pot afecta mai mult de una din 10 persoane ● Dificultăţi la adormire. Asiguraţi-vă că luaţi Elontril în cursul dimineţii. ● Dureri de cap ● Uscăciune a gurii ● Greaţă, vărsături. Reacţii adverse frecvente: Acestea pot afecta până la una din 10 persoane: ● Febră, ameţeli, mâncărimi, transpiraţii şi erupţie trecătoare pe piele (uneori determinate de o reacţie alergică) ● Tremurături (tremor), slăbiciune, oboseală, dureri în piept ● Stare de anxietate sau agitaţie ● Dureri abdominale sau alte probleme digestive (constipaţie), percepţie modificată a gustului alimentelor, lipsă a poftei de mâncare (anorexie) ● Creşteri, uneori severe, ale tensiunii arteriale, înroşire a feţei ● Zgomote în urechi, tulburări de vedere. Reacţii adverse mai puţin frecvente: Acestea pot afecta până la una din 100 de persoane: ● Stare de depresie (vezi şi punctul 2 Aveţi grijă deosebită când utilizaţi Elontril, secţiunea „Gânduri de sinucidere şi agravare a stării dumneavoastră de depresie”) ● Stare de confuzie ● Dificultăţi de concentrare ● Bătăi rapide ale inimii ● Scădere în greutate. Reacţii adverse rare: Acestea pot afecta până la una din 1000 de persoane: 7 ● Convulsii. Reacţii adverse foarte rare: Acestea pot afecta până la una din 10000 de persoane: ● Palpitaţii, leşin ● Spasme, rigiditate musculară, mişcări necontrolate, probleme de mers sau coordonare ● Stare de agitaţie, iritabilitate, ostilitate, agresivitate, vise bizare, furnicături sau amorţeală, pierdere a memoriei ● Îngălbenire a pielii sau a albului ochilor (icter), care poate fi determinată de creşterea valorilor enzimelor hepatice, hepatită ● Reacţii alergice severe; erupţii trecătoare pe piele însoţite de dureri articulare şi musculare ● Modificări ale valorii glicemiei ● Urinări mai dese sau mai rare decât în mod obişnuit ● Incontinenţă urinară (pierdere involuntară de urină, scurgeri de urină) ● Erupţii severe pe piele care pot afecta gura sau alte părţi ale corpului şi care pot pune viaţa în pericol ● Agravare a psoriazisului (zone de piele îngroşată şi roşie) ● Sentimentul de a vă simţi ireal sau altfel decât în mod normal (depersonalizare), a vedea sau a auzi lucruri care nu există în realitate (halucinaţii), a simţi sau a crede lucruri care nu sunt adevărate (delir), suspiciune nefondată (paranoia). Cu frecvenţă necunoscută Alte reacţii adverse au apărut la un număr mic de persoane, dar frecvenţa lor exactă nu este cunoscută:  gânduri de sinucidere sau autovătămare în timp ce luaţi Elontril sau imediat după întreruperea tratamentului (vezi punctul 2 „Ce trebuie să ştiţi înainte să luaţi Elontril”). Dacă aveţi astfel de gânduri, adresaţi-vă medicului dumneavoastră sau mergeţi imediat la spital.  pierdere a contactului cu realitatea şi incapacitate de a gândi sau de a judeca clar (psihoză); alte simptome pot include halucinaţii şi/sau delir.  scădere a numărului de celule roşii din sânge (anemie), scădere a numărului de celule albe din sânge (leucopenie) şi scădere a numărului de trombocite (trombocitopenie).  scădere a concentraţiei de sodiu din sânge (hiponatremie).  modificări ale statusului mental (de exemplu agitaţie, halucinaţii, comă), şi alte reacţii precum creşterea temperaturii corpului peste 38°C, creşterea frecvenţei cardiace, tensiune arterială instabilă, şi exagerarea reflexelor, rigiditate musculară, lipsă de coordonare şi/sau simptome gastrointestinale (de exemplu greață, vărsături, diaree), în timp ce luaţi Elontril împreună cu alte medicamente utilizate pentru tratamentul depresiei (precum paroxetină, citalopram, escitalopram, fluoxetină şi venlafaxină). Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România, http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Elontril Nu lăsaţi acest medicament la vederea şi îndemâna copiilor. 8 Nu luaţi Elontril după data de expirare înscrisă pe cutie. Data de expirare se referă la ultima zi a lunii respective. A se păstra în ambalajul original pentru a fi protejat de umiditate şi lumină. Flaconul este prevăzut cu un mic plic sigilat care conţine cărbune şi silicagel, pentru a păstra comprimatele uscate. Păstraţi plicul în flacon. Nu îl înghiţiţi. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Elontril Substanţa activă este clorhidratul de bupropionă. Fiecare comprimat conţine clorhidrat de bupropionă 150 mg. Celelalte componente sunt: nucleu - alcool polivinilic, glicerildibehenat; film - etilceluloză, povidonă K-90, macrogol 1450, copolimer acid metacrilic şi acrilat de etil dispersie, dioxid de siliciu, trietilcitrat. Cerneală de inscripţionare: glazură Shellac, oxid negru de fer (E172) şi hidroxid de amoniu. Cum arată Elontril şi conţinutul ambalajului Elontril 150 mg se prezintă sub formă de comprimate rotunde, de culoare alb-crem până la galben deschis, inscripţionate cu “GS 5FV 150” cu cerneală neagră pe o faţă şi netede pe cealaltă faţă. Sunt disponibile în flacoane din polietilenă, de culoare albă, care conţin 7, 30 sau 90 (3x30) comprimate."
"Citiţi cu atenţie şi în întregime acest prospect înainte de a începe să utilizaţi acest vaccin deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. În acest prospect orice referire la ‘dumneavoastră’ poate să însemne şi ‘copilul dumneavoastră’. Ce găsiţi în acest prospect 1. Ce este Engerix B şi pentru ce se utilizează 2. Ce trebuie să ştiţi înainte să vi se administreze Engerix B 3. Cum să vi se administreze Engerix B 4. Reacţii adverse posibile 5. Cum se păstrează Engerix B 6. Conţinutul ambalajului şi alte informaţii 1. Ce este Engerix B şi pentru ce se utilizează Engerix B este un vaccin care previne infecţia cu virus hepatitic B. De asemenea poate preveni infecţia cu virus hepatitic D. Acest vaccin poate fi administrat nou-născuţilor, copiilor şi adolescenţilor cu vârsta până la 15 ani (inclusiv). Hepatita B este o boală infecţioasă a ficatului cauzată de un virus. Unele persoane au în organism virusul hepatitic B, nu îl pot elimina (sunt purtători), dar pot infecta alte persoane. Boala este determinată de către virusul hepatitic B care poate fi transmis în urma contactului cu fluidele organismului, cel mai adesea sânge, de la o persoană infectată. Dacă mama este purtătoarea virusului îl poate transmite nou-născutului la naştere. Este posibil de asemenea să luaţi virusul de la un purtător prin intermediul sexului neprotejat, folosirea la comun a acelor de seringă sau tratament cu echipament medical care nu a fost sterilizat corespunzător. Principalele manifestări ale bolii includ durere de cap, febră, senzaţie de rău, colorare în galben a pielii sau a albului ochilor (icter) dar 3 din 10 pacienţi nu prezintă simptome ale bolii. În cadrul celor infectaţi cu virus hepatitic B, 1 din 10 adulţi şi până la 9 din 10 sugari vor deveni purtători ai virusului şi prezintă riscul de afectare gravă a ficatului şi în anumite cazuri cancer hepatic. Cum acţionează Engerix B Engerix B conţine o cantitate mică din învelişul exterior al virusului hepatitic B. Acest înveliş exterior nu este infecţios şi nu poate provoca boala. 2 • Când vă este administrat vaccinul acesta va declanşa răspunsul sistemului imun al organismului ajutându-l să-şi facă singur protecţia împotriva virusului (anticorpi). • Engerix B nu vă asigură protecţie împotriva bolii dacă sunteţi deja infectat cu virusul hepatitic B. • Engerix B vă asigură protecţie numai împotriva infecţiei cu virusul hepatitic B. 2. Ce trebuie să ştiţi înainte să vi se administreze Engerix B Engerix B nu trebuie utilizat dacă: • sunteţi alergic (hipersensibil) la Engerix B sau la oricare dintre celelalte componente ale acestui vaccin (prezentate la punctul 6). • aveţi temperatură mare (febră). Engerix B nu trebuie administrat dacă oricare dintre cele de mai sus este valabilă în cazul dumneavoastră. Dacă nu sunteţi sigur, discutaţi cu medicul dumneavoastră sau cu farmacistul înainte de a vi se administra Engerix B. Vă rugăm să spuneţi medicului dumneavostră sau farmacistului dacă aveţi alergii sau dacă aţi avut vreodată probleme de sănătate după administrarea unui vaccin. Atenţionări şi precauţii Discutaţi cu medicul dumneavoastră sau cu farmacistul înainte să vi se administreze Engerix B dacă: • Urmaţi tratament de dializă pentru o problemă a rinichilor sau aveţi o boală care vă poate afecta sistemul imunitar. Persoanelor care urmează tratament de dializă, au probleme cronice ale ficatului, sunt purtători ai virusului hepatitic C sau sunt infectaţi cu virusul HIV li se poate totuşi administra Engerix B. Aceasta deoarece la aceşti pacienţi infecţiile cu virusul hepatitic B pot fi grave. Mai multe informaţii privind probleme ale rinichilor şi dializă se găsesc la punctul 3. Dacă oricare dintre cele de mai sus este valabilă în cazul dumneavoastră (sau nu sunteţi sigur), discutaţi cu medicul dumneavoastră sau cu farmacistul înainte să de a vi se administra Engerix B. Ca toate vaccinurile, Engerix B poate să nu protejeze complet toate persoanele vaccinate. Un număr de factori, ca de exemplu vârsta înaintată, sexul, obezitatea, fumatul şi boli cronice pot reduce răspunsul imun produs de vaccin. Dacă oricare dintre acestea este valabilă în cazul dumneavoastră, medicul poate decide să vă efectueze un test de sânge sau să vă administreze o doză suplimentară de Engerix B pentru a vă asigura protecţia eficientă. • Leşinul poate să apară după, sau chiar înaintea oricărei vaccinări, ca un răspuns la acul de seringă. De aceea spuneţi medicului sau asistentei medicale în cazul în care copilul dumneavoastră a leşinat la o injectare anterioară. Alte medicamente şi Engerix B Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Engerix B poate fi administrat concomitent cu majoritatea vaccinurilor uzuale. Medicul dumneavostră se va asigura ca vaccinurile să fie injectate în locuri diferite ale corpului. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Este puţin probabil ca Engerix B Junior să vă afecteze capacitatea de conducere a vehiculelor şi folosire a utilajelor. În orice caz, nu conduceţi vehicule şi nu folosiţi utilaje dacă nu vă simţiţi bine. Engerix B conţine sodiu. Acest vaccin conţine mai puţin de 1 mmol sodiu (23 mg) per doză, adică practic „nu conţine sodiu”. 3 3. Cum să vi se administreze Engerix B Cum vi se administrează vaccinul Medicul sau asistenta vă vor administra Engerix B. Vaccinul va fi administrat astfel: • Injectare intramusculară la nivelul regiunii superioare a braţului pentru copii şi adolescenţi • Injectare intramusculară în porţiunea antero-laterală a coapsei la nou-născuţi, sugari şi copii mici • Injectare subcutanată dacă vă învineţiţi uşor sau aveţi o problemă de coagulare a sângelui Cât de mult se administrează • Vi se vor administra o serie de injecţii cu Engerix B. După completarea seriei de vaccinare veţi dobândi protecţie pe termen lung împotriva virusului hepatitic B. • Nou-născuţilor şi copiilor cu vârsta până la 15 ani (inclusiv) li se va administra vaccinul de 10 micrograme/0,5 ml (Engerix B). Există mai multe scheme de administrare a Engerix B. Medicul dumneavostră va alege schema potrivită pentru dumneavoastră: Schema 1- Nou-născuţilor şi copiilor cu vârsta până la 15 ani (inclusiv) Prima injecţie- la o dată stabilită împreună cu medicul dumneavoastră A doua injecţie- la 1 lună după prima injecţie A treia injecţie- la 6 luni după prima injecţie Schema 2- Nou-născuţilor şi copiilor cu vârsta până la 15 ani (inclusiv) Prima injecţie- la o dată stabilită împreună cu medicul dumneavoastră A doua injecţie- la 1 lună după prima injecţie A treia injecţie- la 2 luni după prima injecţie A patra injecţie- la 12 luni după prima injecţie • La sugari în cadrul schemei 2 se va putea administra Engerix B concomitent cu alte vaccinuri uzuale. • Această schemă se poate utiliza de asemenea când sunteţi vaccinat datorită expunerii recente la virusul hepatitic B, deoarece vă asigură protecţie mai rapidă. Vaccinarea şi naşterea Dacă sunteţi infectată cu virusul hepatitic B şi aţi născut, se poate utiliza schema 1 sau 2 pentru vaccinarea nou-născutului. Doctorul poate decide să administreze copilului dumneavoastră imunoglobulină specifică anti-hepatită B (anticorpi Ig HB) în momentul administrării primei injecţii. Aceasta va proteja copilul dumneavoastră împotriva infecţiei cu virus hepatitic B. Va fi injectată într-un loc diferit al corpului. Probleme ale rinichilor şi dializă Copii cu vârsta până în 15 ani (inclusiv) În situaţia în care copilul dumneavoastră are probleme cu rinichii sau efectuează dializă, medicul dumneavoastră poate considera necesar un test de sânge sau administrarea unor doze suplimentare de vaccin pentru a asigura protecţia copilului dumneavoastră. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Următoarele reacţii adverse pot apărea la acest vaccin: Reacţii alergice (acestea pot apărea la cel mult 1 din 10000 doze de vaccin) Dacă aveţi o reacţie alergică, mergeţi la medic imediat. Semnele pot include: • umflare la nivelul feţei • o scădere bruscă a tensiunii arteriale 4 • dificultate la respiraţie • învineţire a pielii • pierderea conştienţei Asemenea reacţii apar adesea foarte repede după ce injecţia a fost administrată. Informaţi imediat un medic dacă acestea apar după ce părăsiţi cabinetul medical. Alte reacţii adverse includ: Foarte frecvente (acestea pot apărea la mai mult de 1 din 10 doze de vaccin) • dureri de cap • durere şi roşeaţă la locul injectării • senzaţie de oboseală • iritabilitate Frecvente (acestea pot apărea la cel mult 1 din 10 doze de vaccin) • somnolenţă • greaţă (senzaţie de rău) sau vărsături • diaree sau dureri de burtă • pierdere a poftei de mâncare • temperatură crescută (febră) • stare generală de rău • umflare la locul injectării • reacţii la locul injectării (ca de exemplu noduli) Mai puţin frecvente (acestea pot apărea până la 1 din 100 doze de vaccin) • ameţeală • dureri ale muşchilor • simptome asemănătoare gripei Rare (acestea pot apărea până la 1 din 1000 doze de vaccin) • umflare a glandelor din gât, axilă sau de la nivel inghinal (limfadenopatie) • erupţie cu pustule, erupţii trecătoare pe piele şi mâncărime • dureri ale încheieturilor • senzaţie de înţepături sau de furnicături Reacţiile adverse raportate pe parcursul perioadei post punere pe piaţă a Engerix B Junior includ : • vânătăi apărute uşor şi incapacitatea de a opri sângerarea în caz de rănire • tensiune arterială mică • inflamare a vaselor de sânge • umflarea bruscă a feţei în zona gurii şi a gâtului (angioedem) • incapacitatea de vă mişca muşchii (paralizie) • inflamare a nervilor (nevrită) care poate determina pierderea sensibilităţii sau amorţeală, inclusiv o inflamare temporară a nervilor care determină dureri, slăbiciune si paralizie a extremităţilor, de obicei cu extindere către piept şi faţă (sindrom Guillain-Barré), o boală a nervilor ochiului (nevrită optică) şi scleroză multiplă (boală neurologică cronică) • probleme în a mişca mâinile sau picioarele (neuropatie) • inflamaţie a creierului (encefalită) • afectare difuză a creierului datorată unei boli generale (encefalopatie) • infecţie în aproprierea creierului (meningită) • convulsii • pierderea sensibilităţii pielii la durere sau atingere (hipoestezie) • ridicături purpurii sau roşietic-purpurii pe piele (lichen plan) • pete roşii sau purpurii pe piele • încheieturi dureroase şi înţepenite (artrită) • slăbiciune a muşchilor 5 La prematuri, născuţi la mai puţin de 28 de săptămâni de sarcină pot apărea la 2-3 zile după vaccinare pauze mai mari decât în mod normal între respiraţii. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Engerix B Nu lăsaţi acest vaccin la vederea şi îndemâna copiilor. Nu utilizaţi acest vaccin după data de expirare înscrisă pe cutie după EXP. Data de expirare se referă la ultima zi a lunii respective. • A se păstra la frigider (2C – 8C). • A nu se congela. • A se păstra în ambalajul original, pentru a fi protejat de lumină. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Engerix B -Substanţa activă este învelişul exterior al virusului hepatitic B. Fiecare doză conţine 10 micrograme/0,5 ml (Engerix B) dintr-o proteină ce intră în compoziţia învelişului exterior. -Celelalte componente sunt: hidroxid de aluminiu hidratat, clorură de sodiu, fosfat disodic dihidrat, dihidrogenofosfat de sodiu dihidrat şi apă pentru preparate injectabile. Cum arată Engerix B şi conţinutul ambalajului Engerix B este o suspensie injectabilă, albă, lăptoasă. Engerix B este disponibil în următoarele variante de ambalaj: Flacon monodoză din sticlă incoloră a 0,5 ml suspensie injectabilă în următoarele variante de ambalaj: ambalaje cu 1, 10, 25 şi 100 flacoane. Seringă preumplută a 0,5 ml suspensie injectabilă, cu sau fără ace, în următoarele variante de ambalaj: Cu câte un ac: ambalaje cu 1, 10, 25 seringi preumplute. Cu câte 2 ace: ambalaje cu 1 seringă preumplută. "
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Eskazole şi pentru ce se utilizează 2. Ce trebuie să ştiţi înainte să utilizaţi Eskazole 3. Cum să utilizaţi Eskazole 4. Reacţii adverse posibile 5. Cum se păstrează Eskazole 6. Conţinutul ambalajului şi alte informaţii 1. Ce este Eskazole şi pentru ce se utilizează Eskazole este un medicament antihelmintic şi antiparazitar ce conţine albendazol. Eskazole este utilizat pentru tratamentul infecţiilor cauzate de o varietate de viermi şi paraziţi. De obicei, aceşti viermi şi paraziţi infectează intestinul, dar pot determina probleme şi în alte părţi ale corpului. Eskazole este utilizat pentru: - tratamentul infecţiilor datorate viermilor trichinela spiralis, oxiurilor, limbricilor şi teniei, tricocefalozei şi giardiei - tratamentul manifestărilor sistemice determinate de paraziţi, incluzând boală hidatică sau neurocisticercoză. Eskazole elimină viermii sau paraziţii prin afectarea metabolismului acestora ceea ce determină moartea lor. Sunt afectate atât ouăle şi larvele, cât şi paraziţii adulţi. Cum apar infecţiile cu viermi şi paraziţi  Infecţiile apar de obicei prin consumul de alimente sau băuturi contaminate cu ouă sau larve. Acestea se dezvoltă în intestin. Deoarece în prima fază a infecţiei pot lipsi simptomele, persoana poate să nu conştientizeze infectarea.  Semnele şi simptomele depind de tipul infecţiei şi pot include dureri abdominale, greaţă, diaree, anemie şi oboseală. Unele infecţii pot afecta ficatul, plămânii sau creierul.  Viermii şi paraziţii cu localizare intestinală pot fi trataţi cu uşurinţă. Uneori migrează spre alte părţi ale corpului, fiind nevoie în acest caz de un tratament rapid. Anumite infecţii pot provoca leziuni permanente sau vă pot pune viaţa în pericol. 2 Cum să vă protejaţi de infecţiile cu viermi şi paraziţi Este important să urmaţi aceste recomandări pentru a preveni infectarea, reinfectarea şi răspândirea infecţiei pe durata tratamentului cu Eskazole:  Spălaţi-vă mâinile cu săpun după utilizarea toaletei, după contactul cu animale şi înainte de masă  Asiguraţi-vă ca mâncarea să fie bine gătită, iar fructele şi legumele să fie spălate cu apă curată. 2. Ce trebuie să ştiţi înainte să utilizaţi Eskazole Nu utilizaţi Eskazole:  dacă sunteţi alergic (hipersensibil) la albendazol sau la oricare dintre celelalte componente ale Eskazole (vezi pct.6.);  dacă ştiţi sau credeţi că sunteţi gravidă sau dacă intenţionaţi să rămâneţi gravidă. → Spuneţi medicului dumneavoastră dacă vă aflaţi în oricare dintre aceste situaţii. Nu luaţi Eskazole. Atenţionări şi precauţii  dacă prezentaţi convulsii şi alte simptome. Persoanele tratate pentru infecţii parazitare pot avea rar, fără să-şi dea seama, o infecţie severă a creierului, numită neurocisticercoză. O reacţie are loc în creier în momentul uciderii paraziţilor, determinând convulsii, dureri de cap şi probleme de vedere (vezi punctul 4).  dacă aveţi valori crescute ale enzimelor hepatice. Eskazole poate duce la creşterea valorilor enzimelor hepatice – acestea revenind la normal după întreruperea tratamentului. Este posibil ca medicul dumneavoastră să vă testeze funcţia hepatică înaintea începerii tratamentului şi în timpul acestuia.  dacă aveţi valori scăzute ale celulelor albe din sânge. Eskazole duce la scăderea numărului celulelor albe din sânge - în general, reversibilă, dar medicul dumneavoastră poate, de asemenea, să monitorizeze aceste valori. Eskazole împreună cu alte medicamente Vă rugăm să-i spuneţi medicului dumneavoastră dacă avertizările de mai sus se aplică în cazul dumneavoastră, sau dacă au fost aplicabile în trecut. Este posibil ca medicul să vă recomande întreruperea tratamentului, să vă testeze funcţia hepatică sau să vă recomande efectuarea unor teste de laborator. Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Evitaţi utilizarea Eskazole cu medicamentele următoare deoarece acestea pot scădea eficienţa Eskazole sau îi pot creşte riscul de manifestare a reacţiilor adverse:  cimetidina (utilizată pentru tratmentul ulcerului stomacal)  praziquantel (utilizat pentru infecţii parazitare)  dexametazona (utilizată pentru tratamentul inflamaţiilor sau alergiei)  ritonavir (folosit în tratamentul infecţiei cu HIV)  fenitoina, carbamazepina sau fenobarbitalul folosite în tratamentul convulsiilor şi epilepsiei. Eskazole împreună cu alimente, băuturi şi alcool În cazul infecţiilor parazitare sistemice administraţi medicamentul în timpul mesei. În cazul infecţiilor intestinale şi larva migrans cutanată medicamentul poate fi administrat în timpul mesei, după masă sau pe stomacul gol. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. 3 Sarcina Dacă sunteţi gravidă sau intenţionaţi să rămâneţi gravidă sau alăptaţi spuneţi-i medicului dumneavoastră sau farmacistului. Evitaţi utilizarea Eskazole la începutul perioadei de sarcină, tratamentul trebuie început doar în prima săptămână a ciclului dumneavoastră menstrual sau după ce obţineţi un rezultat negativ al testului de sarcină. Spuneţi medicului dumneavoastră dacă rămâneţi gravidă în timp ce luaţi Eskazole. Dacă nu sunteţi sigură că sunteţi gravidă, medicul dumneavoastră vă poate recomanda să efectuaţi un test de sarcină. Nu trebuie să rămâneţi gravidă în timp ce luaţi acest medicament şi timp de o lună după ce aţi încetat să-l mai luaţi (trebuie să utilizaţi măsuri contraceptive eficace). Alăptarea Medicul dumneavoastră va decide dacă puteţi lua acest medicament. Conducerea vehiculelor şi folosirea utilajelor Eskazole nu are influenţă sau are o influenţă neglijabilă asupra capacităţii de a conduce vehicule şi folosi utilaje. Cu toate acestea, nu trebuie să conduceţi vehicule sau să manipulaţi utilaje până când nu ştiţi cum reacţionaţi la Eskazole. Eskazole conţine lactoză; de aceea, pacienţii cu afecţiuni ereditare rare de intoleranţă la galactoză, deficit de lactază (Lapp) sau sindrom de malabsorbţie la glucoză-galactoză nu trebuie să utilizeze acest medicament. Eskazole conţine 1,9 mg de sodiu. Acest lucru trebuie avut în vedere la pacienţii care urmează o dietă cu restricţie de sodiu. Eskazole conţine un colorant numit galben amurg (E 110) care, la unele persoane, poate determina apariţia unor reacţii alergice. 3. Cum să utilizaţi Eskazole Utilizaţi întotdeauna acest medicament exact aşa cum v-a spus medicul sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Medicul dumneavoastră vă va recomanda câte comprimate Eskazole sunt necesare zilnic şi cât timp trebuie să luaţi Eskazole. Doza depinde de greutatea sau vârsta dumneavoastră şi de tipul şi severitatea infecţiei. Doze şi mod de administrare Comprimatul se administrează cu un pahar cu apă. Doze uzuale Tratament de scurtă durată cu doze mici Pentru tratamentul infecţiilor intestinale - cu oxiuri (Oxiurază), limbrici (ascaridioză), ankilostomiază şi necatoriază, tricocefaloză, doza recomandată la adulţi şi copii cu vârsta peste 2 ani este de 1 comprimat de Eskazole administrat o singură dată. - strongiloidoză suspectată sau diagnosticată, teniază, himenolepidoză, doza recomandată la adulţi şi copii cu vârsta peste 2 ani este de 1 comprimat de Eskazole pe zi administrat timp de 3 zile consecutiv. 4 - Clonorcoză, opistorcoză, doza recomandată la adulţi şi copii cu vârsta peste 2 ani este de 2 comprimate de Eskazole pe zi administrate în două prize timp de 3 zile consecutiv. - Larva migrans cutanată, doza recomandată la adulţi şi copii cu vârsta peste 2 ani este de 1 comprimat de Eskazole pe zi administrat timp de 1 până la 3 zile. - Giardioză la copii cu vârsta între 2-12 ani, doza recomandată este de 1 comprimat de Eskazole pe zi administrat timp de 5 zile consecutiv. Medicamentul dumneavoastră poate fi luat în timpul mesei, după masă sau pe stomacul gol. → Pentru tratamentul copiilor cu vârsta cuprinsă între 1 şi 2 ani, se recomandă utilizarea albendazol 0,4 g/10 ml suspensie orală. Tratament de lungă durată cu doze crescute Pentru tratamentul infecţiilor sistemice cu -Echinococoză chistică (chist hidatic), Echinococoză alveolară doza recomandată este de 800 mg albendazol pe zi, adică 2 comprimate de Eskazole pe zi administrate timp de 28 de zile. -Neurocisticercoză doza recomandată este de 800 mg albendazol pe zi, adică 2 comprimate de Eskazole pe zi administrate timp de 7-30 de zile în funcţie de răspunsul la tratament. - Capilariază, Gnatostomiază doza recomandată este de 400 mg albendazol pe zi, adică 1 comprimat de Eskazole pe zi, administrat timp de 10-20 de zile. - Trichinoză, Toxocaroză doza recomandată este de 800 mg albendazol pe zi, adică 2 comprimate de Eskazole pe zi, administrate timp de 5-10 zile în funcţie de răspunsul la tratament. Medicul dumneavoastră poate considera necesar să vă examineze la 2-3 săptămâni după ce aţi utilizat doza unică prescrisă sau după ce aţi terminat ciclul de tratament, pentru a se asigura că ESKAZOLE şi-a făcut efectul. Uneori poate fi necesară administrarea unei a doua doze unice sau efectuarea unei a doua cure de tratament. Copii cu vârsta sub 6 ani La copii cu vârsta sub 6 ani nu se recomandă administrarea albendazolului în tratament de lungă durată cu doze crescute. Unii pacienţi, în special copii mici pot să prezinte dificultăţi la înghiţirea comprimatelor întregi şi, ca urmare, pot fi încurajaţi să mestece comprimatele cu puţină apă sau să le sfărâme. Pentru alte infecţii, medicul vă poate prescrie o doză diferită de medicament. De asemenea, vi se poate spune să luaţi medicamentul în timpul mesei. Trebuie să efectuaţi tratamentul în întregime şi nu trebuie să-l întrerupeţi dacă vă simţiţi mai bine. Trebuie să urmaţi instrucţiunile medicului dumneavoastră despre cum şi când să utilizaţi medicamentul dumneavoastră, altfel nu veţi beneficia de pe urma acestuia. Cel mai bine este să utilizaţi doza de medicament în acelaşi moment în fiecare zi. Dacă aveţi impresia că efectul Eskazole comprimate este prea puternic sau prea slab, vă rugăm să spuneţi medicului dumneavoastră sau farmacistului. Nu trebuie să o utilizaţi o doză mai mare decât v-a recomandat medicul dumneavoastră. Dacă utilizaţi mai mult Eskazole decât trebuie Dacă luaţi mai mult decât trebuie din Eskazole sau dacă altcineva a luat medicamentul dumneavoastră, adresaţi-vă imediat medicului sau farmacistului. Arătaţi-le cutia sau flaconul medicamentului. Faceţi aceasta chiar dacă nu aveți simptome de disconfort sau intoxicaţie. Este puţin probabil să apară unele manifestări grave de sănătate după o supradoză cu Eskazole. Dacă uitaţi să utilizaţi Eskazole 5 Luaţi imediat ce vă amintiţi. Luaţi doza următoare la momentul obişnuit, dar nu luaţi o doză dublă pentru a compensa doza uitată. Dacă încetaţi să utilizaţi Eskazole Luaţi Eskazole atât cât v-a prescris şi în doza indicată de medic. Nu întrerupeţi administrarea medicamentului decât la indicaţia medicului. Este foarte important să urmaţi tratamentul complet cu Eskazole. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Majoritatea reacţiilor adverse determinate de Eskazole sunt uşoare şi dispar, de obicei, fără să încetaţi să luaţi Eskazole. Cu toate acestea, unele reacţii adverse pot necesita tratament medical. Dacă observaţi apariţia unor simptome care vă deranjează, adresaţi-vă imediat medicului dumneavoastră. Condiţii în care trebuie să aveţi grijă deosebită: Persoanele tratate pentru infecţii parazitare pot avea rar,o infecţie gravă a creierului, numită neurocisticercoză. Prin administrarea de Eskazole are loc în creier o reacţie în momentul uciderii paraziţilor. Atenţie deosebită trebuie acordată următoarelor simptome:  durere de cap, uneori severă  greaţă şi vărsături  convulsii  probleme de vedere ! Contactaţi de urgenţă medicul dacă observaţi oricare din aceste simptome Tratament de scurtă durată cu doze mici Reacţii adverse mai puţin frecvente Acestea pot să apară la mai puţin de 1 din 100 de pacienţi:  durere de cap sau ameţeli  vărsături sau greaţă, durere de stomac sau diaree Reacţii adverse rare Acestea pot să apară la mai puţin de 1 din 1000 de pacienţi  senzaţie de mâncărime  erupţie trecătoare pe piele O reacţie adversă rară care poate fi evidenţiată prin teste de sânge este:  creşterea valorilor enzimelor hepatice Reacţii adverse foarte rare Acestea pot să apară la mai puţin de 1 din 10000 de pacienţi:  erupţii cutanate, care pot forma pustule şi pot arăta ca nişte ţinte (un punct întunecat, central, încercuit de o zonă deschisă la culoare, cu un cerc întunecat la final) (eritem multiform)  erupţie extinsă cu pustule şi descuamări ale pielii, în mod deosebit, în jurul gurii, nasului, ochilor şi organelor genitale (sindrom Stevens-Johnson) ! Contactaţi de urgenţă medicul, dacă observaţi oricare dintre aceste simptome. 6 Tratament de lungă durată cu doze crescute Reacţii adverse foarte frecvente Acestea pot să apară la mai mult de 1 din 10 pacienţi:  dureri de cap O reacţie adversă foarte frecventă care poate fi evidenţiată prin teste de sânge este:  creşterea valorilor enzimelor hepatice Reacţii adverse frecvente Acestea pot să apară la mai puţin de 1 din 10 de pacienţi:  ameţeli  durere de stomac  greaţă  vărsături  temperatură mare (febră)  subţierea firului de păr şi căderea moderată a părului (alopecie reversibilă). Reacţii adverse mai puţin frecvente Acestea pot să apară la mai puţin de 1 din 100 de pacienţi:  inflamaţia ficatului (hepatită). Simptomele pot include: dureri abdominale, colorarea în galben a pielii şi ochilor, urină închisă la culoare şi/sau scaune decolorate.  senzaţie de mâncărime, erupţie trecătoare pe piele O reacţie adversă mai puţin frecventă care poate fi evidenţiată prin teste de sânge este:  reducerea numărului de celule albe în sânge (leucopenie) Reacţii adverse foarte rare Acestea pot să apară la mai puţin de 1 din 10000 de pacienţi:  erupţii cutanate, care pot forma pustule şi pot arăta ca nişte ţinte (un punct întunecat, central, încercuit de o zonă deschisă la culoare, cu un cerc întunecat la final) (eritem multiform)  erupţie extinsă cu pustule şi descuamări ale pielii, în mod deosebit, în jurul gurii, nasului, ochilor şi organelor genitale (sindrom Stevens-Johnson) ! Contactaţi imediat medicul, dacă observaţi oricare dintre aceste simptome. Reacţii adverse foarte rare care pot fi evidenţiate printr-un test de sânge sunt:  reducere a tuturor tipurilor de celule sanguine (pancitopenie). Simptomele determinate de aceste modificări includ: oboseală, respiraţie superficială, paloare, infecţii frecvente, sângerări sau tendinţă la învineţire, mult mai uşor decât în mod obişnuit.  incapacitatea măduvei osoase de a produce celule roşii sau albe noi (anemie aplastică).  o reducere a numărului celulelor sanguine numite granulocite (agranulocitoză). Simptomele determinate de aceste modificări includ: infecţii ale gâtului, gurii, pielii sau foselor nazale. ! Nu mai utilizaţi Eskazole şi adresaţi-vă imediat unui medic sau mergeţi la camera de gardă a celui mai apropiat spital dacă observaţi apariţia oricăreia dintre următoarele manifestări:  umflarea membrelor, feţei, gurii sau gâtului;  respiraţie superficială sau dificultăţi în respiraţie;  erupţie trecătoare pe piele. Aceasta poate fi o reacţie adversă severă şi, se poate extinde pe întreg corpul dumneavoastră şi puteţi observa formarea unor vezicule la nivelul pielii, gurii şi ochilor. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse 7 direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Eskazole Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie după EXP. Data de expirare se referă la ultima zi a lunii respective. Acest medicament nu necesită condiţii speciale de păstrare. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Eskazole - Substanţa activă este albendazolul. Un comprimat conţine 400 mg albendazol. - Celelalte componente sunt: lactoză, celuloză microcristalină, amidon de porumb, croscarmeloză sodică, povidonă K 29/30, laurilsulfat de sodiu, galben amurg (Colour FD&C Yellow #6 Aluminum Lake 20-24% FDA) (E110), zaharină sodică, stearat de magneziu, aromă de vanilie (maltodextrină, alcool benzilic, vanilină, rezinoid de Myrica, balsam peruvian, alcool anisic, diacetil), aromă de fructul pasiunii (maltodextrină, triacetină, 3-hexenol, alcool fenetilic, terpinol, butirat de etil, butirat de hexenil, decalactonă, furfural, acid caproic, benzaldehidă, caproat de etil), aromă de portocale (maltodextrină, ulei de portocală parțial deterpenat, ulei de lămâie parțial deterpenat, butirat de etil, 1-dodecanol, 1-hexanol, 1-octanol, acetat de linalil, acetat de etil). Un comprimat Eskazole conţine 1,9 mg sodiu. Cum arată Eskazole şi conţinutul ambalajului Eskazole se prezintă sub formă de comprimate filmate de culoare portocaliu pal, oval alungite, biconvexe, cu linie de rupere pe o parte şi inscripţionate cu “ALB 400” pe partea opusă, cu miros caracteristic de fructe. Eskazole este disponibil în: cutii cu 12 blistere din PVC-PVDC/Al a câte un comprimat, cutii cu 56 blistere din PVC-PVDC/Al a câte un comprimat și cutii cu un flacon din PP a 60 comprimate. Este posibil ca nu toate mărimile de ambalaj să fie comercializate."
"Citiţi cu atenţie şi în întregime acest prospect înainte de a începe să utilizaţi acest medicament, deoarece conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct.4 - Dacă după 7 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect: 1. Ce este Fenistil gel şi pentru ce se utilizează 2. Ce trebuie să ştiţi înainte să utilizaţi Fenistil gel 3. Cum să utilizaţi Fenistil gel 4. Reacţii adverse posibile 5. Cum se păstrează Fenistil gel 6. Conţinutul ambalajului şi alte informaţii 1. Ce este Fenistil gel şi pentru ce se utilizează Ce este Fenistil gel Fenistil gel conţine o substanţă activă ce aparţine unui grup de medicamente numite antihistaminice . Fenistil gel este utilizat pentru calmarea mâncărimilor asociate cu erupţii ale pielii, urticarie, înţepături de insecte, arsuri solare şi arsuri superficiale. Pentru ce se utilizează Fenistil gel Fenistil gel opreşte mâncărimea prin blocarea modului de acţiune al histaminei, o substanţă eliberată de corpul uman în timpul unei reacţii alergice. Deoarece gelul pătrunde uşor în piele, mâncărimile şi iriţatiile sunt calmate rapid, în câteva minute. Fenistil Gel are şi efect de anestezic local. Dacă după 7 zile nu vă simţiţi mai bine sau vă simţiţi mai rău, trebuie să vă adresaţi unui medic. 2. Ce trebuie să ştiţi înainte să utilizaţi Fenistil gel Nu utilizaţi Fenistil Gel - dacă sunteţi alergic (hipersensibil) la maleatul de dimetinden sau la oricare dintre celelalte componente ale acestui medicament (enumerate la punctul 6). 2 Dacă oricare dintre situaţiile menţionate mai sus sunt aplicabile pentru dumneavoastră, nu utilizaţi Fenistil gel. Atenţionări şi precauţii Înainte să utilizaţi Fenistil gel, adresaţi-vă medicului dumneavoastră sau farmacistului. - Evitaţi expunerea prelungită la soare a suprafeţelor de piele intens tratate. - Informaţi medicul dumneavoastră dacă simţiţi mâncărimi puternice sau apar leziuni extinse. Dacă aveţi întrebări suplimentare, adresaţi-vă medicului dumneavoastră sau farmacistului, înainte de a utiliza Fenistil gel. Copii La sugari şi copii mici nu utilizaţi pe zone întinse ale pielii, în special pe răni deschise sau inflamaţii cutanate. Fenistil gel împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. În timpul sarcinii sau alăptării, nu utilizaţi Fenistil gel pe suprafeţe extinse ale pielii, şi mai ales când prezentaţi răni sau inflamaţii. Nu aplicaţi gelul pe mameloane dacă alăptaţi. Conducerea vehiculelor şi folosirea utilajelor Aplicarea Fenistil gel pe piele nu afectează abilitatea de a conduce vehicule şi de a folosi utilaje. Fenistil gel conţine propilenglicol şi clorură de benzalconiu.  propilenglicolul poate cauza uşoare iritaţii locale ale pielii.  clorura de benzalconiu este iritantă şi poate determina reacţii alergice. 3. Cum să utilizaţi Fenistil gel Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Fenistil gel se administrează local de 2-4 ori pe zi, pe suprafaţa cutanată afectată. Adresaţi-vă medicului dumneavoastră dacă simptomele persistă mai mult de o săptămână. Dacă utilizaţi mai mult Fenistil gel decât trebuie Dacă dumneavoastră sau un copil înghiţiţi accidental acest medicament, adresaţi-vă imediat medicului dumneavoastră. Dacă uitaţi să utilizaţi Fenistil gel 3 Nu utilizaţi o doză dublă pentru a compensa doza uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, Fenistil gel poate provoca reacţii adverse, cu toate că nu apar la toate persoanele. Unele reacţii adverse au frecvenţă necunoscută (frecvenţa nu poate fi estimată din datele disponibile)  senzaţie de uscăciune  senzaţie de arsură pe piele  erupţii însoţite de mâncărimi Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Fenistil gel  Nu lăsaţi acest medicament la vederea şi îndemâna copiilor.  Nu utilizaţi acest medicament după data de expirare înscrisă pe cutie sau tub după EXP. Data de expirare se referă la ultima zi a lunii respective. A se păstra la temperaturi sub 25° C, în ambalajul original. Nu utilizaţi Fenistil Gel dacă observaţi semne de deteriorare. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Fenistil gel Substanţa activă este maleatul de dimetinden. Un gram de Fenistil gel conţine 1 mg maleat de dimetinden. Celelalte componente sunt: clorură de benzalconiu, edetat disodic, carbomer (Carbopol 974 P), hidroxid de sodiu soluţie 30%, propilenglicol, apă purificată. Cum arată Fenistil Gel şi conţinutul ambalajului Fenistil Gel se prezintă sub formă de gel incolor, clar până la slab opalescent, răcoritor, inodor şi nu este unsuros. Gelul nu pătează hainele. "
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. În acest prospect găsiţi: 1. Ce este Flixotide Inhaler CFC-Free şi pentru ce se utilizează 2. Ce trebuie să ştiţi înainte să utilizaţi Flixotide Inhaler CFC-Free 3. Cum să utilizaţi Flixotide Inhaler CFC-Free 4. Reacţii adverse posibile 5. Cum se păstrează Flixotide Inhaler CFC-Free 6. Conţinutul ambalajului şi alte informaţii 1. Ce este Flixotide Inhaler CFC-Free şi pentru ce se utilizează Numele medicamentului dumneavoastră este Flixotide Inhaler CFC-Free. Flixotide Inhaler CFC-Free se prezintă sub forma unui aerosol-suspensie de inhalat care vă permite să inhalaţi medicamentul direct în căile respiratorii, acolo unde este necesar. Propionatul de fluticazonă aparţine grupului de medicamente denumit glucocorticoizi sau steroizi. Glucocorticoizii, datorită acţiunii antiinflamatorii, sunt utilizaţi în tratamentul astmului bronşic, reducând edemul şi iritaţia de la nivelul pereţilor căilor aeriene mici din plămâni. Ameliorează simptomele respiratorii şi ajută la prevenirea crizelor de astm bronşic. Medicul dumneavoastră a decis că acest medicament este potrivit pentru boala dumneavoastră. Flixotide Inhaler CFC-Free este indicat ca tratament preventiv al astmului bronşic la pacienţii la care simptomele sunt persistente şi la adulţii cu boală pulmonară obstructivă cronică (BPOC) severă, o boală cronică, cu îngreunarea trecerii aerului prin căile respiratorii mici din plămâni. 2. Ce trebuie să ştiţi înainte să utilizaţi Flixotide Inhaler CFC-Free Nu utilizaţi Flixotide Inhaler CFC-Free - Dacă sunteţi alergic (hipersensibil) la propionat de fluticazonă sau la oricare dintre celelalte componente ale acestui medicament (enumerate la pct. 6). Atenţionări şi precauţii Înainte să utilizaţi Flixotide Inhaler CFC-Free, adresaţi-vă medicului dumneavoastră sau farmacistului: 2 - dacă prezentaţi crize de dispnee (senzaţie de sufocare); nu utilizaţi acest medicament pentru tratarea crizelor de dispnee apărute brusc pentru că nu vă va ajuta.Veţi avea nevoie de alt tip de medicament. Dacă luaţi mai multe medicamente, aveţi grijă să nu le confundaţi; - dacă respiraţia, inclusiv respiraţia şuierătoare se agravează imediat după folosirea aerosolului; în acest caz întrerupeţi utilizarea şi informaţi medicul cât mai curând posibil; - dacă dificultăţile respiratorii, inclusiv respiraţia şuierătoare se agravează după câteva zile de tratament sau dacă a fost necesar să măriţi frecvenţa de utilizare a altor medicamente administrate pe cale inhalatorie, informaţi-l pe medicul dumneavoastră cât mai curând posibil. - dacă aţi urmat sau urmaţi pe perioade scurte tratament cu corticosteroizi administraţi pe cale orală; în acest caz veţi fi sfătuit de către medicul dumneavoastră să purtaţi un card de avertizare care să conţină informaţii despre tratamentul cu corticosteroid, indicând astfel necesitatea tratamentului suplimentar în situaţii de stres; - dacă suferiţi de diabet zaharat; - dacă aţi avut vreodată afte la nivelul gurii; - dacă aveţi sau aţi avut în trecut tuberculoză (TBC). Adresați-vă medicului dumneavoastră dacă aveți vederea încețoșată sau alte tulburări de vedere. Copii La copiii trataţi timp îndelungat cu corticosteroizi administraţi inhalator, se recomandă măsurarea periodică a înălţimii. Sportivi Propionatul de fluticazonă nu trebuie confundat cu alţi corticosteroizi cum sunt steroizii anabolizanţi, care sunt folosiţi în mod abuziv de către unii sportivi, administraţi injectabil sau sub formă de comprimate. Flixotide Inhaler CFC-Free împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. Administrarea propionatului de fluticazonă inhalator concomitent cu anumite medicamente (de exemplu unele medicamente anti-HIV medicamente care conţin cobicistat, ce pot creşte riscul de apariţie a reacţiilor adverse la propionat de fluticazonă sau antimicotice orale) trebuie evitată. Este posibil ca medicul dumneavoastră să dorească să vă monitorizeze cu atenţie dacă luaţi oricare dintre aceste medicamente. Nu trebuie să utilizaţi propionat de fluticazonă inhalator dacă sunteţi tratat cu ritonavir, fără a vă adresa în prealabil medicului. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Este puţin probabil ca propionatul de fluticazonă să aibă efecte asupra capacităţii de a conduce vehicule şi de a folosi utilaje. 3. Cum să utilizaţi Flixotide Inhaler CFC-Free Utilizaţi întotdeauna acest medicament exact aşa cum v-a spus medicul dumneavoastră. Discutaţi cu medicul dumneavoastră sau cu farmacistul dacă nu sunteţi sigur. Nu depăşiţi doza recomandată. Medicamentul (substanţa activă) din Flixotide Inhaler CFC-Free trebuie inhalat în plămâni. Instrucţiunile pentru utilizarea aerosolului sunt prezentate la finalul acestui prospect. Dacă aveţi probleme sau nu înţelegeţi instrucţiunile, întrebaţi medicul sau farmacistul. 3 Flixotide Inhaler CFC-Free trebuie inspirat pe gură. Astm bronşic persistent Adulţi şi adolescenţi cu vârsta peste 16 ani: doza variază între 100-1000 µg propionat de fluticazonă, de 2 ori pe zi, în funcţie de severitatea simptomelor. Medicul va stabili doza potrivită în cazul dumneavoastră pe baza unui examen medical complet. Copii cu vârsta peste 4 ani şi adolescenţi cu vârsta < 16 ani: doza uzuală este de 50 µg propionat de fluticazonă, de 2 ori pe zi. În cazuri severe doza poate fi crescută până la maxim 200 µg de 2 ori pe zi. Copii cu vârsta cuprinsă între 1 an şi 4 ani: doza uzuală este de 100 µg propionat de fluticazonă, de 2 ori pe zi. BPOC severă Adulţi: doza uzuală este de 500 µg propionat de fluticazonă, de 2 ori pe zi, luat în combinaţie cu un bronhodilatator cu durată lungă de acţiune ca de exemplu salmeterol. Notă: Numai forma de prezentare de 250 micrograme este adecvată pentru tratamentul BPOC. Poate dura de la câteva zile până la câteva luni să observaţi efectele acestui medicament. Este foarte important să-l utilizaţi regulat, în fiecare zi. Nu întrerupeţi tratamentul decât la recomandarea medicului, chiar dacă vă simţiţi mai bine. Nu utilizaţi acest medicament pentru tratamentul crizelor de dispnee (lipsă de aer) apărute brusc. Nu vă va ajuta. Veţi avea nevoie de alt tip de medicament. Dacă utilizaţi mai mult de un medicament aveţi grijă să nu le confundaţi. Unor pacienţi li se pare dificil să elibereze o doză (un puf) de medicament imediat după ce au început să inspire. Un dispozitiv de administrare (de exemplu, Volumatic) vă ajută să rezolvaţi această problemă. Medicul dumneavoastră, asistenta sau farmacistul pot să vă sfătuiască în legătură cu aceasta. Unii copii mici pot avea nevoie să utilizeze dispozitivul pentru administrare Babyhaler. Medicul dumneavoastră, asistenta sau farmacistul pot să vă sfătuiască în legătură cu aceasta. Dacă utilizaţi mai mult Flixotide Inhaler CFC-Free decât trebuie Este important să respectaţi doza recomandată. Dacă, în mod accidental, aţi luat o doză mai mare decât cea recomandată, informaţi medicul cât mai curând posibil. Dacă uitaţi să utilizaţi Flixotide Inhaler CFC-Free Nu luaţi o doză dublă pentru a compensa doza uitată. Dacă aţi uitat să utilizaţi o doză, luaţi următoarea doză la momentul stabilit. Dacă încetaţi să utilizaţi Flixotide Inhaler CFC-Free Poate dura de la câteva zile până la câteva luni să observaţi beneficiul acestui medicament şi este foarte important să-l luaţi regulat, în fiecare zi. Nu întrerupeţi tratamentul chiar dacă vă simţiţi mai bine, cu excepţia cazului în care medicul dumneavoastră vă recomandă acest lucru. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. 4 Unii pacienţi pot fi alergici la medicamente. Dacă la scurt timp după administrarea Flixotide Inhaler CFC-Free aveţi oricare dintre următoarele manifestări, întrerupeţi tratamentul şi informaţi-l imediat pe medicul dumneavoastră: - respiraţie şuierătoare apărută brusc şi senzaţie de durere sau presiune în piept; - umflarea pleoapelor, feţei, buzelor, limbii sau gâtului; - erupţii trecătoare pe piele sau urticarie apărute oriunde pe corp. Dacă respiraţia vă este afectată sau respiraţia şuierătoare se agravează, anunţaţi medicul cât mai curând posibil. Pneumonie (infecţie la nivelul plămânilor) la pacienţii cu BPOC (reacţie adversă frecventă) Spuneţi medicului dumneavoastră dacă manifestaţi oricare dintre următoarele simptome în timp ce luaţi Flixotide Inhaler, deoarece acestea pot indica o infecţie la nivelul plămânilor: - febră sau frisoane - eliminare crescută de mucus, modificare a culorii mucusului - agravare a tusei sau a dificultăţilor de respiraţie. Reacţii adverse foarte frecvente (pot afecta mai mult de 1 pacient din 10) - Infecţie determinată de o ciupercă la nivelul gâtului sau limbii (candidoză orală şi faringiană). În acest caz, după administrarea fiecărei doze, poate fi utilă clătirea gurii cu apă. Reacţii adverse frecvente (pot afecta mai puţin de 1 pacient din 10) - Răguşeală (disfonie). În acest caz, după administrarea fiecărei doze, poate fi utilă clătirea gurii cu apă. - Apariţia unui număr crescut de vânătăi. Reacţii adverse mai puţin frecvente (pot afecta mai puţin de 1 pacient din 100) - Reacţii de hipersensibilitate la nivelul pielii. Reacţii adverse rare (pot afecta mai puţin de 1 pacient din 1000) - Infecţie determinată de o ciupercă la nivelul esofagului (candidoză esofagiană). Reacţii adverse foarte rare (pot afecta mai puţin de 1 pacient din 10000) - Angioedem (reacţie alergică care determină înroşire urmată de umflare a feţei şi gâtului, care poate fi suficient de severă pentru a determina dificultăţi la respiraţie) şi alte reacţii alergice (anafilactice); - Efecte la nivelul întregului organism incluzând sindrom Cushing, aspect particular al feţei (facies cushingoid), întârziere a creşterii la copii şi adolescenţi, scădere a densităţii minerale la nivelul oaselor, opacifierea cristalinului (cataractă) şi creşterea presiunii la nivelul ochiului (glaucom); - Creşterea concentraţiei de zahăr în sânge (hiperglicemie); - Probleme cu somnul1 ; - Nelinişte1 ; - Hiperactivitate şi iritabilitate1 ; - Îngustare a căilor respiratorii (bronhospasm paradoxal). Reacţii adverse cu frecvenţă necunoscută (care nu poate fi estimată din datele disponibile) - Depresie şi agresivitate1 - Sângerări nazale - Vedere încețoșată 1 mai ales la copii. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale Din România 5 http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Flixotide Inhaler CFC-Free Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie/flacon (după EXP). Data de expirare se referă la ultima zi a lunii respective. Imediat după utilizare, puneţi la loc capacul piesei bucale, împingându-l cu putere în poziţia sa iniţială. Nu folosiţi o forţă prea mare. A se păstra la temperaturi sub 30°C, în ambalajul original pentru a fi protejat de lumină. A nu se congela. Atenţie - flaconul din metal este presurizat. Nu îl expuneţi la temperaturi mai mari de 500 C. Nu îl perforaţi, spargeţi sau aruncaţi în foc, chiar dacă, aparent, este gol. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să eliminaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Flixotide Inhaler CFC-Free- Substanţa activă este propionat de fluticazonă. Fiecare doză conţine propionat de fluticazonă 125 μg. - Cealaltă componentă este HFA 134a (1,1,1,2-tetrafluoroetan) folosit ca agent propulsor. Cum arată Flixotide Inhaler CFC-Free şi conţinutul ambalajului Flixotide 125 Inhaler CFC-Free este disponibil în flacoane a 60 doze (pufuri) şi în flacoane a 120 doze (pufuri). Acest prospect nu conţine toate informaţiile despre medicament. GHID DE UTILIZARE Înainte să luaţi medicamentul citiţi cu atenţie următoarele instrucţiuni. Testarea aerosolului Înainte de prima utilizare sau dacă aerosolul nu a fost utilizat timp de o săptămână sau mai mult, se îndepărtează capacul de pe piesa bucală prin apăsarea uşoară a părţilor laterale ale capacului, se agită bine flaconul şi se eliberează două pufuri în aer pentru a fi siguri că funcţionează. Utilizarea aerosolului 1. Îndepărtaţi capacul de pe piesa bucală prin apăsarea uşoară a părţilor laterale ale capacului şi controlaţi piesa bucală în interior şi exterior pentru a vedea dacă este curată. 2. Agitaţi energic flaconul. 3. Tineţi flaconul în poziţie verticală între degetul mare şi celelalte degete, cu degetul mare pe bază, sub piesa bucală. 4. Expiraţi cât mai mult, dar fără a forţa, apoi plasaţi piesa bucală în cavitatea bucală între dinţi şi strângeţi buzele în jurul ei, fără a o muşca. 7 5. Imediat după ce începeţi să inspiraţi pe gură, apăsaţi pe capătul superior al flaconului pentru a elibera propionatul de fluticazonă în timp ce inspiraţi calm şi profund. 6. În timp ce vă ţineţi respiraţia, scoateţi flaconul din cavitatea bucală şi luaţi degetul de pe partea superioară a acestuia. Continuaţi să vă ţineţi respiraţia atât timp cât puteţi, fără a forţa. 7. Pentru a administra un al doilea puf, păstraţi flaconul în poziţie verticală şi aşteptaţi aproximativ o jumătate de minut înainte de a repeta etapele de la 2 la 6. 8. După aceea clătiţi gura cu apă şi scuipaţi conţinutul. 9. Capacul piesei bucale se reaşează prin apăsare fermă, până când se aude un mic zgomot. IMPORTANT Nu vă grăbiţi la etapele 4, 5 şi 6. Este important să începeţi inspirul cât mai lent posibil, chiar înainte de a acţiona flaconul. Exersaţi la început de câteva ori, în faţa unei oglinzi. Dacă observaţi o ""ceaţă"" ieşind din capătul flaconului sau din colţurile gurii, trebuie să reîncepeţi de la etapa 2. Dacă medicul dumneavoastră v-a dat instrucţiuni de folosire diferite, vă rugăm să le urmaţi cu atenţie. Anunţaţi-vă medicul dacă aveţi dificultăţi la administrare. COPII Copiii mici ar putea avea nevoie de ajutor şi este necesar ca un adult să manipuleze flaconul pentru ei. Încurajaţi copilul să expire şi acţionaţi flaconul imediat după ce copilul începe să inspire. Exersaţi tehnica împreună. Copiii mai mari sau persoanele fără forţă trebuie să ţină flaconul cu ambele mâini. Puneţi cele două arătătoare pe capătul superior al flaconului şi ambele degete mari pe bază, sub piesa bucală. 8 Curăţare Flaconul trebuie curăţat cel puţin o dată pe săptămână. 1. Îndepărtaţi capacul piesei bucale. 2. Nu scoateţi flaconul de metal din învelişul de plastic 3. Curăţaţi interiorul şi exteriorul piesei bucale cu un şerveţel uscat. 4. Repoziţionaţi capacul piesei bucale. NU PUNEŢI FLACONUL DIN METAL ÎN APĂ."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. În acest prospect găsiţi: 1. Ce este Flixotide Diskus şi pentru ce se utilizează 2. Ce trebuie să ştiţi înainte să utilizaţi Flixotide Diskus 3. Cum să utilizaţi Flixotide Diskus 4. Reacţii adverse posibile 5. Cum se păstrează Flixotide Diskus 6. Conţinutul ambalajului şi alte informaţii 1. Ce este Flixotide Diskus şi pentru ce se utilizează Numele medicamentului dumneavoastră este Flixotide Diskus şi conţine ca substanţă activă propionat de fluticazonă 100 micrograme, 250 micrograme, respectiv 500 micrograme. Propionatul de fluticazonă aparţine grupului de medicamente numit corticosteroizi, frecvent denumiţi simplu steroizi. Datorită acţiunii antiinflamatorii, corticosteroizii sunt utilizaţi în tratamentul astmului bronşic, reducând edemul şi iritaţia de la nivelul pereţilor căilor respiratorii mici din plămâni. Ca urmare, ameliorează simptomele respiratorii şi ajută la prevenirea crizelor de astm bronşic. Propionatul de fluticazonă nu trebuie confundat cu alţi steroizi cum sunt steroizii anabolizanţi, utilizaţi în mod abuziv de către unii sportivi, administraţi injectabil sau sub formă de comprimate. Medicul dumneavoastră v-a recomandat acest medicament deoarece este adecvat pentru dumneavoastră şi afecţiunea pe care o aveţi. Flixotide Diskus este indicat ca tratament preventiv al astmului bronşic la pacienţii la care simptomele sunt persistente şi la adulţii cu boală pulmonară obstructivă cronică (BPOC) severă, afecţiune cu evoluţie îndelungată (cronică), caracterizată prin dificultăţi la respiraţie determinate de îngreunarea trecerii aerului prin căile respiratorii mici din plămâni. 2 2. Ce trebuie să ştiţi înainte să utilizaţi Flixotide Diskus Nu utilizaţi Flixotide Diskus - Dacă sunteţi alergic la propionat de fluticazonă sau la oricare dintre celelalte componente ale acestui medicament (enumerate la pct. 6). Atenţionări şi precauţii Înainte să utilizaţi Flixotide Diskus, adresaţi-vă medicului dumneavoastră sau farmacistului: - Dacă sunteţi gravidă; - Dacă alăptaţi; - Dacă aveţi diabet zaharat; - Dacă faceţi în mod frecvent alergii (rinită alergică, eczeme); - Dacă aveţi sau aţi avut tuberculoză (TBC); - Dacă medicul dumneavoastră v-a scăzut dozele de propionat de fluticazonă necesare. În acest caz trebuie să aveţi în permanenţă la dumneavoastră un card de atenţionare care cuprinde informaţii referitoare la dozele suplimentare de corticosteroid necesare în situaţii de stres; - Dacă observaţi că aveţi nevoie de mai multe doze de medicament decât v-a recomandat medicul dumneavoastră pentru controlul simptomelor determinate de boală. Spuneţi medicului dumneavoastră dacă observaţi acest lucru; - Dacă observaţi că simptomele bolii dumneavoastră se agravează în ciuda administrării tratamentului aşa cum v-a recomandat medicul dumneavoastră. Spuneţi medicului dumneavoastră dacă observaţi acest lucru. Adresați-vă medicului dumneavoastră dacă aveți vederea încețoșată sau alte tulburări de vedere. Copii La copiii trataţi timp îndelungat cu corticosteroizi administraţi inhalator, se recomandă măsurarea periodică a înălţimii. Sportivi Propionatul de fluticazonă nu trebuie confundat cu alţi corticosteroizi cum sunt steroizii anabolizanţi, care sunt folosiţi în mod abuziv de către unii sportivi, administraţi injectabil sau sub formă de comprimate. Flixotide Diskus împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. Propionatul de fluticazonă NU trebuie administrat concomitent cu anumite medicamente utilizate în tratamentul infecţiei HIV (antivirale cum este ritonavir) sau medicamentele care conţin cobicistat, ce pot creşte riscul de apariţie a reacţiilor adverse la propionat de fluticazonă, decât dacă medicul consideră că beneficiile oferite de tratament depăşesc riscul determinat de reacţiile adverse care pot să apară. Este posibil ca medicul dumneavoastră să dorească să vă monitorizeze cu atenţie dacă luaţi oricare dintre aceste medicamente. Se recomandă prudenţă când se administrează concomitent propionat de fluticazonă şi anumite medicamente utilizate în tratamentul infecţiilor cu ciuperci, cum este ketoconazolul. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Flixotide Diskus poate fi administrat în timpul sarcinii şi alăptării numai dacă este absolut necesar şi la recomandarea medicului dumneavoastră. Conducerea vehiculelor şi folosirea utilajelor Este puţin probabil ca propionatul de fluticazonă să influenţeze capacitatea de a conduce vehicule şi de a folosi utilaje. 3 Flixotide Diskus conţine lactoză Dacă medicul dumneavoastră v-a atenţionat ca aveţi intoleranţă la unele categorii de glucide, vă rugăm să-l întrebaţi înainte de a lua acest medicament. 3. Cum să utilizaţi Flixotide Diskus Utilizaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Nu depăşiţi doza recomandată. Medicamentul (substanţa activă) din Flixotide Diskus trebuie inhalat în plămâni. În cazul utilizării corecte a Flixotide Diskus veţi simţi gustul pulberii. Instrucţiunile de utilizare ale Flixotide Diskus sunt prezentate în continuarea acestui prospect. Dacă aveţi nelămuriri sau nu înţelegeţi instrucţiunile, întrebaţi-l pe medicul dumneavoastră sau pe farmacist. Flixotide Diskus trebuie inhalat doar pe gură. Astm bronşic Efectele tratamentului cu Flixotide Diskus apar după 4 până la 7 zile de la iniţierea tratamentului, deşi unele beneficii terapeutice pot să apară în mai puţin de 24 de ore dacă nu aţi mai fost tratat cu alţi corticosteroizi administraţi inhalator. Adulţi şi adolescenţi cu vârsta peste 16 ani Doza uzuală este 100 până la 1000 micrograme propionat de fluticazonă administrată inhalator, de 2 ori pe zi. Medicul dumneavoastră stabileşte doza iniţială de care aveţi nevoie în funcţie de severitatea afecţiunii dumneavoastră. Astm bronşic uşor 100-250 micrograme propionat de fluticazonă, administrat inhalator, de 2 ori pe zi Astm bronşic moderat 250-500 micrograme propionat de fluticazonă, administrat inhalator, de 2 ori pe zi Astm bronşic sever 500-1000 micrograme propionat de fluticazonă, administrat inhalator, de 2 ori pe zi Ulterior medicul poate modifica doza în funcţie de răspunsul dumneavoastră la tratament. Copii cu vârsta peste 4 ani şi adolescenţi cu vârsta sub 16 ani Doza uzuală este 50 până la 200 micrograme propionat de fluticazonă administrată inhalator, de 2 ori pe zi. Doza iniţială este stabilită în funcţie de severitatea astmului bronşic. Ulterior medicul poate modifica doza în funcţie de răspunsul dumneavoastră la tratament. Copii cu vârsta mai mică de 4 ani Nu se recomandă administrarea Flixotide Diskus la această grupă de vârstă. BPOC De regulă, efectele tratamentului apar după 3 până la 6 luni de administrare. Totuşi, în cazul în care după 3- 6 luni de tratament nu se observă ameliorarea simptomelor, medicul dumneavoastră vă va efectua un control medical. 4 Adulţi Doza uzuală este 500 micrograme propionat de fluticazonă administrată inhalator, de 2 ori pe zi, luat în combinaţie cu un bronhodilatator cu durată lungă de acţiune ca de exemplu salmeterol. Notă: Numai Flixotide Diskus 250 micrograme sau Flixotide Diskus 500 micrograme sunt adecvate pentru tratamentul BPOC. Poate dura de la câteva zile până la câteva luni să observaţi efectele acestui medicament. Este foarte important să-l utilizaţi regulat, în fiecare zi. Nu întrerupeţi tratamentul decât la recomandarea medicului, chiar dacă vă simţiţi mai bine. NU utilizaţi acest medicament pentru tratamentul crizelor de dispnee (lipsă de aer) apărute brusc. NU vă va ajuta. Veţi avea nevoie de alt tip de medicament. Dacă utilizaţi mai mult de un medicament aveţi grijă să nu le confundaţi. Grupe speciale de pacienţi Nu este necesară modificarea dozelor la vârstnici sau la pacienţi cu funcţia ficatului sau rinichilor afectată. Instrucţiuni privind pregătirea medicamentului în vederea administrării şi manipularea sa Flixotide Diskus este introdus într-o folie metalică sigilată. Această folie asigură protecţie faţă de umezeală şi trebuie deschisă numai când utilizaţi medicamentul pentru prima dată. Odată desfăcută, folia metalică de ambalaj trebuie aruncată. ÎNCHIS Când scoateţi Flixotide Diskus din cutie şi se îndepărtează folia metalică, acesta este în poziţia închis. DESCHIS Flixotide Diskus conţine 28 sau 60 de doze individuale de medicament, sub formă de pulbere. Fiecare doză este măsurată cu exactitate şi protejată pentru asigurarea sterilităţii. Dispozitivul nu poate fi reumplut. 5 Indicatorul pentru doze cu care este prevăzut dispozitivul Flixotide Diskus vă indică numărul de doze rămase. Ultimele 5 doze (numerele de la 5 la 0) sunt colorate în roşu pentru a vă avertiza atunci când au mai rămas puţine doze. Flixotide Diskus este uşor de utilizat. Când administraţi o doză, urmaţi cele 5 etape prezentate mai jos: 1. Deschidere 2. Încărcare doză 3. Inhalare 4. Închidere 5. Clătire Modul de funcţionare a Flixotide Diskus Prin culisare, pârghia Flixotide Diskus deschide un mic orificiu în piesa bucală şi eliberează o doză, pregătită pentru inhalare. La închiderea Flixotide Diskus pârghia revine automat la poziţia iniţială. Carcasa din plastic protejează dispozitivul Flixotide Diskus atunci când nu este utilizat. Mod de utilizare Flixotide Diskus 1. Deschidere Pentru a deschide Flixotide Diskus ţineţi dispozitivul din plastic într-o mână şi apăsaţi cu degetul mare al celeilalte mâini pe locul special pentru deget. Rotiţi piesa cu degetul până la capăt. 2. Încărcarea dozei Ţineţi Flixotide Diskus cu piesa bucală spre dumneavoastră. Culisaţi cursorul (pârghia) spre în afară până se aude un clic. Flixotide Diskus este acum gata de utilizare. De fiecare dată când pârghia este împinsă înapoi, se pregăteşte o doză pentru inhalare. Acest lucru este arătat de indicatorul pentru doze. Nu vă jucaţi cu pârghia, deoarece se pierd doze. 6 3. Inhalare Înainte de a începe să inhalaţi doza, citiţi cu atenţie acest punct: - ţineţi Flixotide Diskus departe de gură. Scoateţi tot aerul afară din plămâni (expiraţi profund). Nu uitaţi: NU suflaţi niciodată în dispozitivul Flixotide Diskus; - puneţi piesa bucală între buze. Trageţi aer adânc în plămâni (inspiraţi), fără a dezlipi buzele de dispozitivul Flixotide Diskus. NU trageţi aer pe nas; eventual presaţi-vă nările cu 2 degete; - îndepărtaţi Flixotide Diskus din gură; - ţineţi-vă respiraţia timp de aproximativ 10 secunde sau atât timp cât puteţi; - expiraţi încet. 4. Închidere Pentru a închide Flixotide Diskus puneţi degetul mare în locul special pentru deget şi rotiţi către dumneavoastră atât cât este posibil. Când închideţi Flixotide Diskus se aude un clic. Pârghia revine automat la poziţia iniţială. Flixotide Diskus este acum gata de reutilizare. Dacă vi s-a recomandat să inhalaţi 2 doze o dată, trebuie să închideţi Flixotide Diskus după prima administrare şi să repetaţi etapele de la 1 la 4. 7 5. Clătire După administrare, se clăteşte cavitatea bucală cu apă şi se scuipă. NU UITAŢI: - Dispozitivul Flixotide Diskus trebuie menţinut uscat. - Tineţi dispozitivul închis când nu este utilizat. - Nu suflaţi (expiraţi) niciodată în Flixotide Diskus. - Acţionaţi pârghia de încărcare doar când sunteţi pregătit să inhalaţi o doză. - Nu depăşiţi doza recomandată. - Nu lăsaţi dispozitivul Flixotide Diskus la vederea şi îndemâna copiilor. Dacă utilizaţi mai mult Flixotide Diskus decât trebuie Este important să luaţi doza aşa cum este stabilit pe eticheta medicamentului la farmacie sau aşa cum v-a recomandat medicul dumneavoastră. Nu trebuie să creşteţi sau să scădeţi doza fără să vă sfătuiţi cu medicul. Dacă, în mod accidental, aţi utilizat o doză mai mare decât cea recomandată şi prezentaţi reacţii adverse, adresaţi-vă medicului dumneavoastră sau farmacistului. Eventualele reacţii adverse care pot apărea dispar, fără tratament, în următoarele zile. Dacă v-aţi administrat o perioadă mai lungă de timp doze mai mari decât cele recomandate de către medicul dumneavoastră, pot să apară scăderea concentraţiei de zahăr în sânge şi, consecutiv, leziuni la nivelul sistemului nervos central (pierderea conştienţei şi/sau convulsii). Dacă uitaţi să utilizaţi Flixotide Diskus Nu luaţi o doză dublă pentru a compensa doza uitată. Dacă aţi uitat să vă administraţi o doză, administraţi-o imediat ce vă amintiţi. Dacă momentul în care vă amintiţi că aţi omis o doză este foarte apropiat de momentul în care trebuie să vă administraţi următoarea doză, nu mai luaţi doza omisă. Dacă încetaţi să utilizaţi Flixotide Diskus Continuaţi să utilizaţi Flixotide Diskus atât timp cât v-a recomandat medicul dumneavoastră. Aveţi nevoie de fiecare doză pentru ameliorarea simptomelor bolii şi pentru a ajuta la combaterea apariţiei crizelor de astm bronşic. Dacă încetaţi să utilizaţi Flixotide Diskus fără recomandarea medicului vor apărea simptome cum sunt dificultăţi la respiraţie sau respiraţie şuierătoare. Tratamentul cu Flixotide Diskus NU trebuie întrerupt brusc; dozele administrate trebuie reduse treptat. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 8 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Unii pacienţi pot fi alergici la medicamente. Dacă la scurt timp după administrarea Flixotide Diskus prezentaţi oricare dintre următoarele manifestări, întrerupeţi tratamentul şi adresaţi-vă imediat medicului dumneavoastră: - respiraţie şuierătoare apărută brusc şi senzaţie de durere sau apăsare în piept; - umflarea pleoapelor, feţei, buzelor, limbii sau gâtului; - erupţii trecătoare pe piele sau urticarie, apărute oriunde pe corp. Dacă prezentaţi afectare a respiraţiei sau respiraţia şuierătoare se agravează, adresaţi-vă medicului dumneavoastră cât mai curând posibil. Dacă după mai multe zile de tratament simptomele bolii dumneavoastră se agravează sau dacă observaţi că aveţi nevoie de mai multe doze din alte medicamente cu administrare inhalatorie pe care le utilizaţi pentru ameliorarea simptomelor, adresaţi-vă medicului dumneavoastră cât mai curând posibil. Pneumonie (infecţie la nivelul plămânilor) la pacienţii cu BPOC (reacţie adversă frecventă) Spuneţi medicului dumneavoastră dacă manifestaţi oricare dintre următoarele simptome în timp ce luaţi Flixotide Diskus, deoarece acestea pot indica o infecţie la nivelul plămânilor: - febră sau frisoane - eliminare crescută de mucus, modificare a culorii mucusului - agravare a tusei sau a dificultăţilor de respiraţie. Reacţii adverse foarte frecvente (pot afecta mai mult de 1 pacient din 10) - Infecţie determinată de o ciupercă la nivelul gâtului sau limbii (candidoză orală şi faringiană). În acest caz, după administrarea fiecărei doze, poate fi utilă clătirea gurii cu apă. Reacţii adverse frecvente (pot afecta mai puţin de 1 pacient din 10) - Răguşeală (disfonie). În acest caz, după administrarea fiecărei doze, poate fi utilă clătirea gurii cu apă. - Apariţia unui număr crescut de vânătăi. Reacţii adverse mai puţin frecvente (pot afecta mai puţin de 1 pacient din 100) - Reacţii de hipersensibilitate la nivelul pielii. Reacţii adverse rare (pot afecta mai puţin de 1 pacient din 1000) - Infecţie determinată de o ciupercă la nivelul esofagului (candidoză esofagiană). Reacţii adverse foarte rare (pot afecta mai puţin de 1 pacient din 10000) - Angioedem (reacţie alergică care determină înroşire urmată de umflare a feţei şi gâtului, care poate fi suficient de severă pentru a determina dificultăţi la respiraţie) şi alte reacţii alergice (anafilactice); - Efecte la nivelul întregului organism incluzând sindrom Cushing, aspect particular al feţei (fizionomie de tip cushingoid), întârziere a creşterii la copii şi adolescenţi, scădere a densităţii minerale la nivelul oaselor, opacifierea cristalinului (cataractă) şi creşterea presiunii la nivelul ochiului (glaucom); - Creşterea concentraţiei de zahăr în sânge (hiperglicemie); - Probleme cu somnul1 ; - Nelinişte1 ; - Hiperactivitate şi iritabilitate1 ; - Îngustarea căilor respiratorii (bronhospasm paradoxal). 9 Reacţii adverse cu frecvenţă necunoscută (care nu poate fi estimată din datele disponibile) - Depresie şi agresivitate1 - Sângerări nazale - Vedere încețoșată. 1 mai ales la copii Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Flixotide Diskus Nu lăsaţi acest medicament la vederea şi îndemâna copiilor. Nu utilizaţi Flixotide Diskus după data de expirare înscrisă pe ambalaj, după “EXP:”. Data de expirare se referă la ultima zi a lunii respective. A se păstra în folia metalică sigilată până când medicamentul va fi utilizat pentru prima dată. Odată desfăcută, folia metalică de ambalaj trebuie aruncată. A se păstra la temperaturi sub 30ºC, în ambalajul original. A se feri de umezeală. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Flixotide Diskus Flixotide Diskus 100 micrograme - Substanţa activă este propionatul de fluticazonă micronizat 100 micrograme. Fiecare doză conţine propionat de fluticazonă micronizat 100 micrograme. - Celelalte componente sunt: lactoză monohidrat. Flixotide Diskus 250 micrograme - Substanţa activă este propionatul de fluticazonă micronizat 250 micrograme. Fiecare doză conţine propionat de fluticazonă micronizat 250 micrograme. - Celelalte componente sunt: lactoză monohidrat. Flixotide Diskus 500 micrograme - Substanţa activă este propionatul de fluticazonă micronizat 500 micrograme. Fiecare doză conţine propionat de fluticazonă micronizat 500 micrograme. - Celelalte componente sunt lactoză monohidrat. Cum arată Flixotide Diskus şi conţinutul ambalajului Flixotide Diskus este introdus într-o folie metalică sigilată. "
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Flixotide Nebules şi pentru ce se utilizează 2. Ce trebuie să ştiţi înainte să utilizaţi Flixotide Nebules 3. Cum să utilizaţi Flixotide Nebules 4. Reacţii adverse posibile 5. Cum se păstrează Flixotide Nebules 6. Conţinutul ambalajului şi alte informaţii 1. Ce este Flixotide Nebules şi pentru ce se utilizează Numele medicamentului dumneavoastră este Flixotide Nebules şi conţine ca substanţă activă propionat de fluticazonă. Propionatul de fluticazonă aparţine unui grup de medicamente denumite glucocorticoizi sau steroizi. Glucocorticoizii, datorită acţiunii antiinflamatorii, sunt utilizaţi în tratamentul astmului bronşic, reducând edemul şi iritaţia de la nivelul pereţilor căilor aeriene mici din plămâni. Ameliorează simptomele respiratorii şi ajută la prevenirea crizelor de astm bronşic. Medicul dumneavoastră a decis că acest medicament este potrivit pentru boala dumneavoastră. Flixotide Nebules se administrează prin intermediul unui nebulizator, pentru a vă ajuta în cazul în care crizele de astm bronşic se agravează sau pentru a-l ajuta pe medic să reducă sau să oprească gradat utilizarea glucocorticoizilor pe cale orală. Flixotide Nebules nu este indicat pentru tratamentul crizelor de astm bronşic. 2. Ce trebuie să ştiţi înainte să utilizaţi Flixotide Nebules Nu utilizaţi Flixotide Nebules - dacă sunteţi alergic (hipersensibil) la propionat de fluticazonă sau la oricare dintre celelalte componente ale acestui medicament (enumerate la pct. 6). Atenţionări şi precauţii Înainte să utilizaţi Flixotide Nebules, adresaţi-vă medicului dumneavoastră sau farmacistului: - dacă prezentaţi crize de dispnee (senzaţie de sufocare); nu utilizaţi acest medicament pentru tratarea crizelor de dispnee apărute brusc, pentru că nu vă va ajuta.Veţi avea nevoie de alt tip de medicament. Dacă luaţi mai multe medicamente, aveţi grijă să nu le confundaţi; 2 - dacă respiraţia, inclusiv respiraţia şuierătoare se agravează imediat după folosirea aerosolului; în acest caz întrerupeţi utilizarea şi informaţi medicul cât mai curând posibil; - dacă dificultăţile respiratorii, inclusiv respiraţia şuierătoare se agravează după câteva zile de tratament sau dacă a fost necesar să măriţi frecvenţa de utilizare a altor medicamente administrate pe cale inhalatorie, informaţi-l pe medicul dumneavoastră cât mai curând posibil; - dacă aţi urmat sau urmaţi pe perioade scurte tratament cu corticosteroizi sub formă de comprimate sau injecţii; în acest caz veţi fi sfătuit de către medicul dumneavoastră să purtaţi un card de avertizare care să conţină informaţii despre tratamentul cu corticosteroid, indicând astfel necesitatea tratamentului suplimentar în situaţii de stres; - dacă suferiţi de diabet zaharat; - dacă aţi avut vreodată afte în gură; - dacă suferiţi sau aţi suferit de tuberculoză pulmonară (TBC). Adresați-vă medicului dumneavoastră dacă aveți vederea încețoșată sau alte tulburări de vedere. La copiii trataţi timp îndelungat cu corticosteroizi administraţi inhalator, se recomandă măsurarea periodică a înălţimii. Atenţionare pentru sportivi Propionatul de fluticazonă nu trebuie confundat cu alţi corticosteroizi cum sunt steroizii anabolizanţi, care sunt folosiţi în mod abuziv de către unii sportivi, administraţi injectabil sau sub formă de comprimate. Flixotide Nebules împreună cu alte medicamente Vă rugăm să spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv dintre cele eliberate fără prescripţie medicală. Administrarea propionatul de fluticazonă inhalator concomitent cu anumite medicamente (de exemplu unele medicamente anti-HIV sau antimicotice orale) sau medicamente care conţin cobicistat, ce pot creşte riscul de apariţie a reacţiilor adverse la propionat de fluticazonă, trebuie evitată. Este posibil ca medicul dumneavoastră să dorească să vă monitorizeze cu atenţie dacă luaţi oricare dintre aceste medicamente. Nu trebuie să utilizaţi propionat de fluticazonă, administrat pe cale inhalatorie, dacă sunteţi tratat cu ritonavir, fără a vă adresa în prealabil medicului dumneavoastră. Sarcina şi alăptarea Adresaţi-vă medicului dumneavoastră sau farmacistului pentru recomandări înainte de a lua orice medicament. Conducerea vehiculelor şi folosirea utilajelor Este puţin probabil ca Flixotide Nebules să influenţeze capacitatea de a conduce vehicule şi de a folosi utilaje. 3. Cum să utilizaţi Flixotide Nebules Utilizaţi întotdeauna Flixotide Nebules exact aşa cum v-a spus medicul dumneavoastră. Trebuie să discutaţi cu medicul dumneavoastră sau cu farmacistul dacă nu sunteţi sigur. Doza uzuală este: Adulţi şi adolescenţi cu vârsta peste 16 ani: 0,5 până la 2 miligrame propionat de fluticazonă, de 2 ori pe zi (500 până la 2000 micrograme). Copii cu vârsta peste 4 ani şi adolescenţi cu vârsta sub 16 ani: 1 miligram propionat de fluticazonă, de 2 ori pe zi (1000 micrograme). Substanţa activă din Flixotide Nebules trebuie inhalată prin intermediul unui nebulizator, aşa cum v-a recomandat medicul dumneavoastră. Dacă aveţi nelămuriri sau nu înţelegeţi instrucţiunile de utilizare ale nebulizatorului, întrebaţi-l pe medicul dumneavoastră sau pe farmacist. 3 În general, nu se recomandă utilizarea Flixotide Nebules prin nebulizare ultrasonică. Flixotide Nebules trebuie inspirat pe gură, cu ajutorul unei piese bucale. Totuşi, este posibil să inhalaţi pe nas, în cazul în care utilizaţi o mască facială. Când utilizaţi o mască facială, trebuie să vă protejaţi pielea cu o cremă sau vă spălaţi bine faţa după utilizare, pentru a preveni posibilitatea iritării sau atrofierii pielii. Acest medicament se utilizează întotdeauna sub directa îndrumare a medicului. Dacă aveţi orice nelămurire, întrebaţi-l pe medicul dumneavoastră. S-ar putea să dureze câteva zile până să observaţi efectele acestui medicament. Este foarte important să-l utilizaţi regulat, în fiecare zi. Doza iniţială depinde de severitatea astmului bronşic, dar poate fi modificată, pe măsură ce afecţiunea dumneavoastră se ameliorează. Medicul va stabili doza potrivită în cazul dumneavoastră pe baza unui examen medical complet. Nu utilizaţi acest medicament pentru tratamentul crizelor de lipsă de aer apărute brusc. Nu vă va ajuta. Veţi avea nevoie de alt tip de medicament. Dacă utilizaţi mai mult de un medicament aveţi grijă să nu le confundaţi. Instrucţiuni privind pregătirea medicamentului în vederea administrării şi manipularea sa Nu desfaceţi folia în care este ambalată fiola, înainte de a începe administrarea Flixotide Nebules. Fiola Flixotide Nebules desigilată trebuie păstrată la frigider (2-8C) şi utilizată în maxim 12 ore. 1. Pregătiţi nebulizatorul pentru utilizare. Dacă este posibil, încercaţi să utilizaţi nebulizatorul într-o cameră bine ventilată. 2. Desfaceţi folia, trăgând în sensul indicat de săgeată. 3. Scoateţi fiola Flixotide Nebules. 4. Este important să vă asiguraţi că amestecaţi bine conţinutul fiolei, înainte de utilizare. În timpul menţinerii fiolei în poziţie orizontală, cu ajutorul agăţătoarei marcate, loviţi uşor celălalt capăt de câteva ori şi agitaţi. Repetaţi acest proces de câteva ori (cel puţin de 3 ori), până când întregul conţinut al fiolei este amestecat. 5. Pentru a deschide fiola ţineţi ferm agăţătoarea din vârful fiolei şi răsuciţi fiola. 6. În cazul în care medicul dumneavoastră v-a recomandat să utilizaţi întregul conţinut al unei fiole de Flixotide Nebules, făra a fi necesară diluare, lasaţi capătul deschis al fiolei în vasul pentru nebulizare şi apăsaţi uşor până la golirea fiolei de Flixotide Nebules. 4 Nu diluaţi conţinutul fiolei Flixotide Nebules decât în cazul în care medicul v-a recomandat acest lucru. În consecinţă, dacă medicul dumneavoastră v-a recomandat să diluaţi suspensia, extrageţi din fiola de Flixotide Nebules cantitatea exactă recomandată de medicul dumneavoastră, adăugaţi-o în vasul nebulizatorului, după care adăugaţi cantitatea de soluţie izotonă de clorură de sodiu prescrisă de către medic. 7. Asamblaţi nebulizatorul şi respectaţi instrucţiunile producătorului cu privire la utilizarea acestuia. 8. După utilizare, aruncaţi orice cantitate de medicament rămasă în vasul pentru nebulizare. Curăţaţi nebulizatorul conform recomandărilor producătorului. Dacă utilizaţi mai mult Flixotide Nebules decât trebuie Dacă, în mod accidental, aţi luat o doză mai mare decât cea recomandată, informaţi-l pe medicul dumneavoastră cât mai curând posibil. Este important să luaţi doza aşa cum este stabilit pe eticheta medicamentului la farmacie sau aşa cum v-a recomandat medicul dumneavoastră. Nu trebuie să creşteţi sau să scădeţi doza fără să vă sfătuiţi cu medicul. Dacă uitaţi să utilizaţi Flixotide Nebules Dacă aţi uitat să utilizaţi o doză, luaţi următoarea doză la momentul stabilit. Nu luaţi o doză dublă pentru a compensa doza uitată. Dacă aveţi orice întrebări suplimentare cu privire la acest produs, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Unii pacienţi pot fi alergici la medicamente. Dacă la scurt timp după administrarea Flixotide Nebules, aveţi oricare dintre următoarele manifestări, întrerupeţi tratamentul şi informaţi-l imediat pe medicul dumneavoastră: - respiraţie şuierătoare apărută brusc şi senzaţie de durere sau presiune în piept; - umflarea pleoapelor, feţei, buzelor, limbii sau gâtului; - erupţii trecătoare pe piele sau urticarie apărute oriunde pe corp. Dacă respiraţia vă este afectată sau respiraţia şuierătoare se agravează, anunţati medicul cât mai curând posibil. Reacţii adverse foarte frecvente (pot afecta mai mult de 1 pacient din 10) - Infecţie determinată de o ciupercă la nivelul gâtului sau limbii (candidoză orală şi faringiană). În acest caz, după administrarea fiecărei doze, poate fi utilă clătirea gurii cu apă. Reacţii adverse frecvente (pot afecta mai puţin de 1 pacient din 10) - Răguşeală (disfonie). În acest caz, după administrarea fiecărei doze, poate fi utilă clătirea gurii cu apă. - Apariţia unui număr crescut de vânătăi Reacţii adverse mai puţin frecvente (pot afecta mai puţin de 1 pacient din 100) - Reacţii de hipersensibilitate la nivelul pielii. Reacţii adverse rare (pot afecta mai puţin de 1 pacient din 1000) - Infecţie determinată de o ciupercă la nivelul esofagului (candidoză esofagiană). 5 Reacţii adverse foarte rare (pot afecta mai puţin de 1 pacient din 10000) - Angioedem (reacţie alergică care determină înroşire urmată de umflare a feţei şi gâtului, care poate fi suficient de severă pentru a determina dificultăţi la respiraţie) şi alte reacţii alergice (anafilactice); - Efecte la nivelul întregului organism incluzând sindrom Cushing, aspect particular al feţei (facies cushingoid), întârziere a creşterii la copii şi adolescenţi, scădere a densităţii minerale la nivelul oaselor, opacifierea cristalinului (cataractă) şi creşterea presiunii la nivelul ochiului (glaucom); - Creşterea concentraţiei de zahăr în sânge (hiperglicemie); - Probleme cu somnul1 ; - Nelinişte1 ; - Hiperactivitate şi iritabilitate1 ; - Îngustare a căilor respiratorii (bronhospasm paradoxal). Reacţii adverse cu frecvenţă necunoscută (care nu poate fi estimată din datele disponibile) - Depresie şi agresivitate1 ; - Sângerări nazale - Vedere înceţoşată 1 mai ales la copii Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Flixotide Nebules A nu se lăsa la vederea şi îndemâna copiilor. Nu utilizaţi Flixotide Nebules după data de expirare înscrisă pe ambalaj, după EXP. Data de expirare se referă la ultima zi a lunii respective. A se păstra la temperaturi sub 30°C. A se păstra fiola în folia sigilată, pentru a fi protejată de lumină. A nu se congela. După scoaterea fiolelor din folia sigilată, trebuie protejate de lumină şi utilizate în interval de 28 de zile. După deschidere, fiolele trebuie păstrate la frigider (2-8C) şi utilizate în maxim 12 ore. Fiolele trebuie păstrate în poziţie verticală. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să eliminaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Flixotide Nebules Flixotide Nebules 0,5 mg/2 ml - Substanţa activă este propionatul de fluticazonă; 2 ml suspensie conţin propionat de fluticazonă 0,5 mg. - Celelalte componente sunt: polisorbat 20, monolaurat de sorbitan, dihidrogenofosfat de sodiu dihidrat, hidrogenofosfat de disodiu anhidru, clorură de sodiu, apă pentru preparate injectabile. 6 Flixotide Nebules 2 mg/2 ml - Substanţa activă este propionatul de fluticazonă; 2 ml suspensie conţin propionat de fluticazonă 2 mg. - Celelalte componente sunt: polisorbat 20, monolaurat de sorbitan, dihidrogenofosfat de sodiu dihidrat, hidrogenofosfat de disodiu anhidru, clorură de sodiu, apă pentru preparate injectabile. Cum arată Flixotide Nebules şi conţinutul ambalajului Medicamentul se prezintă sub formă de suspensie de culoare albă, opacă, uşor dispersabilă, lipsită de particule străine vizibile. Flixotide Nebules este disponibil în: - Cutie cu 2 folii sigilate din Poliester/Al/PEJD a câte 5 fiole din PEJD, cu capacitatea de 2,5 ml, fiecare fiolă conţinând 2 ml suspensie de inhalat prin nebulizator - Cutie cu 4 folii sigilate din Poliester/Al/PEJD a câte 5 fiole din PEJD, cu capacitatea de 2,5 ml, fiecare fiolă conţinând 2 ml suspensie de inhalat prin nebulizator."
"Citiţi cu atenţie şi în întregime acest prospect înainte de a începe să utilizaţi acest medicament, deoarece conţine informaţii importante pentru dumneavoastră. - Folosiți întotdeauna acest medicament exact conform descrierii din prospectul de față sau conform instrucțiunilor primite din partea farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 7 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect 1. Ce este Flonase şi pentru ce se utilizează 2. Ce trebuie să ştiţi înainte să utilizaţi Flonase 3. Cum să utilizaţi Flonase 4. Reacţii adverse posibile 5. Cum se păstrează Flonase 6. Conţinutul ambalajului şi alte informaţii 1. Ce este Flonase şi pentru ce se utilizează Substanţa activă este propionat de fluticazonă, un corticosteroid care, în condiţiile utilizării zilnice, acţionează împotriva inflamaţiei. Acest spray ajută la menţinerea controlului asupra reacţiilor organismului dumneavoastră la factorii alergeni (care declanşează alergii) prezenţi în mediul înconjurător. Flonase se utilizează la adulţi cu vârsta de 18 ani şi peste, pentru tratamentul simptomelor alergice ale febrei fânului şi ale altor alergii provocate de factori alergeni prezenţi în aer cum ar fi alergiile la animale de casă, acarieni şi spori de mucegai. Acesta ameliorează simptome inclusiv strănut, mâncărimi la nivelul ochilor şi hiperlacrimaţie (ochi umezi) şi simptome precum secreţii nazale (nas care curge) şi mâncărimi ale nasului sau nas înfundat, timp de până la 24 de ore. Este posibil ca pentru apariţia nivelului maxim de protecţie să fie necesară utilizarea timp de 3 sau 4 zile. Prin urmare, este important să se continue utilizarea regulată pentru a obţine un beneficiu terapeutic complet. Dacă după 7 zile nu vă simţiţi mai bine sau vă simţiţi mai rău, trebuie să vă adresaţi unui medic. 2. Ce trebuie să ştiţi înainte să utilizaţi Flonase Nu utilizaţi Flonase: Anexa 1 Prospect AUTORIZAŢIE DE PUNERE PE PIAŢĂ NR. 7856/2015/01-02 2 - dacă sunteţi alergic la propionat de fluticazonă sau la oricare dintre celelalte componente ale acestui medicament (enumerate la pct. 6). Atenţionări şi precauţii Înainte să utilizaţi Flonase adresaţi-vă medicului dumneavoastră sau farmacistului: - dacă utilizaţi alte medicamente care conţin corticosteroizi (inclusiv creme pentru tratamentul eczemelor, inhalatoare pentru tratamentul astmului bronşic, comprimate, medicamente injectabile, spray-uri nazale şi picături pentru aplicare în ochi sau în nas). - dacă aveţi o infecţie în interiorul nasului sau la nivelul sinusurilor, sau dacă aveţi o răceală, dacă aveţi febră, dacă aţi suferit de curând o intervenţie chirurgicală, o leziune (rană) sau o ulceraţie la nivelul nasului. Dacă după 7 zile simptomele dumneavoastră nu se îmbunătăţesc, adresaţi-vă medicului dumneavoastră. Nu utilizaţi acest spray continuu mai mult de 3 luni decât la recomandarea medicului dumneavoastră. Adresați-vă medicului dumneavoastră dacă prezentaţi vedere înceţoşată sau alte tulburări ale vederii care pot fi cauzate de cataractă sau glaucom. Când spray-urile nazale cu corticosteroizi sunt utilizate în doze mari pentru perioade lungi de timp, reacţiile adverse pot apărea din cauza medicamentului care este absorbit de către organism. Aceste reacţii sunt mult mai puțin probabil să apară decât în cazul corticosteroizilor administraţi pe cale orală şi pot varia la fiecare pacient în parte și între diferitele medicamente cu corticosteroizi. Efectele sistemice potențiale pot include sindromul Cushing, caracteristici cushingoide, supresie corticosuprarenală, întârzierea creșterii la copii și adolescenți și, mai rar, scăderea densităţii minerale osoase, efecte asupra metabolismului glucozei și o gamă de efecte psihologice sau comportamentale, inclusiv hiperactivitate psihomotorie, tulburări de somn, anxietate, depresie sau agresivitate (mai ales la copii și adolescenţi). Tratamentul cu doze mai mari de corticosteroizi nazali decât cele recomandate poate duce la supresia corticosuprarenalei semnificativă clinic. În cazul în care există dovezi că se utilizează doze mai mari decât cele recomandate, atunci o suplimentare cu corticosteroid sistemic adiţional trebuie luată în considerare în timpul perioadelor de stres sau intervenții chirurgicale. Flonase împreună cu alte medicamente Vă rugăm spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv medicamente care se eliberează fără prescripţie medicală, mai ales: - medicamente care conţin corticosteroizi (inclusiv creme pentru tratamentul eczemelor, inhalatoare pentru tratamentul astmului bronşic, comprimate, medicamente injectabile, spray-uri nazale şi picături pentru aplicare în ochi sau în nas) - ritonavir sau cobicistat ( medicamente pentru tratamentul infecţiei cu virusul imunodeficienţei umane [HIV]) - ketoconazol (un medicament pentru tratamentul infecţiilor produse de fungi). Unele medicamente pot creşte efectul Flonase şi e posibil ca medicul dumneavoastră să dorească să vă monitorizeze cu atenţie dacă luaţi aceste medicamente (inclusiv unele medicamente pentru tratamentul infecţiei cu virusul imunodeficienţei umane [HIV]: ritonavir, cobicistat). Flonase împreună cu alimente şi băuturi Puteţi utiliza Flonase indiferent de momentul zilei, chiar dacă aţi consumat sau nu alimente. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Nu 3 există date privind efectele acestui medicament asupra fertilităţii. Conducerea vehiculelor şi folosirea utilajelor Este improbabil ca Flonase să influenţeze capacitatea dumneavoastră de a conduce vehicule şi de a folosi orice unelte sau utilaje. Flonase conţine clorură de benzalconiu care vă poate provoca anumite probleme legate de respiraţie (bronhospasm) sau iritaţie la nivelul mucoasei nasului şi, în special în cazul utilizării pe termen lung, tumefierea acestei mucoase (edeme). 3. Cum să utilizaţi Flonase Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Doza pentru adulţi cu vârsta de 18 ani şi peste: Doza recomandată este de două pulverizări în fiecare nară o dată pe zi (200 micrograme propionat de fluticazonă), de preferat dimineaţa. După ameliorarea simptomelor dumneavoastră, veţi putea scădea doza la o pulverizare în fiecare nară o dată pe zi. Dacă simptomele sunt extrem de grave, este posibil să fie necesară creşterea dozei la două pulverizări în fiecare nară de două ori pe zi până la ameliorarea acestora, însă numai pentru o durată scurtă de timp. - Nu administraţi mai mult de 8 pulverizări (4 în fiecare nară) în fiecare zi. - Folosiţi cea mai mică doză posibilă pentru controlul simptomelor dumneavoastră. - Dacă după 7 zile simptomele dumneavoastră nu se ameliorează sau dacă nu sunt bine controlate, adresaţi-vă medicului dumneavoastră sau farmacistului. - Nu utilizaţi o doză mai mare decât doza recomandată. Utilizarea la copii şi adolescenţi: A nu se utiliza de către copii şi adolescenţi cu vârsta sub 18 ani. Mod de administrare Administrarea se face numai în nas. Nu înghiţiţi. Nu pulverizaţi în ochi. Înainte de a începe un nou flacon de Flonase: Flonase are un capac care are rolul de a proteja şi de a menţine curat aplicatorul nazal. Scoateţi acest capac înainte de utilizarea spray-ului (Imaginea 1). Înainte de a începe o nouă sticlă de Flonase sau dacă nu aţi utilizat spray-ul de mai multe zile, pulverizaţi de câteva ori până la observarea unei formaţiuni de vapori, pentru a vă asigura că veţi utiliza o doză corectă. Ţineţi degetul mare sub partea inferioară a flaconului şi arătătorul şi degetul mijlociu pe fiecare latură a aplicatorului nazal. Fără a mişca degetul mare, apăsaţi de câteva ori cu celelalte două degete până la obţinerea unei formaţiuni de vapori (Imaginea 2). În acest timp, nu îndreptaţi aplicatorul nazal spre dumneavoastră sau spre o altă persoană. 4 Dacă spray-ul tot nu funcţionează, curăţaţi-l conform indicaţiilor de la pct. „Curăţarea spray-ului“. Nu încercaţi să desfundaţi sau să lărgiţi orificiul de dimensiuni mici al aplicatorului spray-ului folosind un ac sau alte obiecte ascuţite deoarece aceasta poate duce la distrugerea mecanismului spray-ului. Imaginea 1 Imaginea 2 Utilizarea Flonase:  Suflaţi nasul cu blândeţe.  Agitaţi bine flaconul şi scoateţi capacul de protecţie.  Dacă este un flacon de Flonase care nu a mai fost utilizat până atunci sau dacă nu aţi utilizat spray-ul timp de mai multe zile, va fi nevoie să pregătiţi mecanismul. Apăsaţi de câteva ori pe pompă până vedeţi apărând o formaţiune de vapori.  Ţineţi flaconul conform imaginii (Imaginea 3). Introduceţi aplicatorul nazal într-o nară şi acoperiţi cealaltă nară cu degetul, aplecaţi puţin capul spre înainte şi ţineţi flaconul în poziţie verticală conform imaginii (Imaginea 4). Încercaţi să nu orientaţi aplicatorul nazal spre regiunea centrală a nasului.  Începeţi să inspiraţi încet pe nas. Pe măsură ce inspiraţi, apăsaţi ferm pe părţile laterale ale aplicatorului nazal pentru a elibera o pulverizare în nară.  Expiraţi pe gură. Repetaţi pasul 4 pentru a elibera o a doua pulverizare în aceeaşi nară.  Scoateţi aplicatorul nazal din nara respectivă şi expiraţi pe gură (Imaginea 5).  Repetaţi paşii de la 4 la 6 pentru administrarea dozei în cealaltă nară.  După utilizarea spray-ului, ştergeţi aplicatorul nazal cu un şerveţel curat sau cu o batistă curată şi puneţi capacul la loc. Imaginea 3 5 Imaginea 4 Imaginea 5 Pentru curăţarea spray-ului:  Scoateţi capacul şi demontaţi aplicatorul nazal (Imaginea 6).  Înmuiaţi aplicatorul nazal şi capacul în apă caldă timp de câteva minute (Imaginea 7) şi apoi clătiţi-le sub jetul de la robinet (Imaginea 8).  Scuturaţi-le pentru a îndepărta excesul de apă şi lăsaţi-le să se usuce într-un loc călduros – nu prea fierbinte!  Puneţi la loc aplicatorul nazal (Imaginea 9).  Dacă este cazul, apăsaţi de câteva ori pe pompă până se observă o formaţiune de vapori. Puneţi la loc capacul.  Nu încercaţi să desfundaţi sau să lărgiţi orificiul de dimensiuni mici al aplicatorului sprayului folosind un ac sau alte obiecte ascuţite deoarece aceasta poate duce la distrugerea mecanismului spray-ului. 6 Imaginile 6, 7, 8, 9 Este posibil ca pentru apariţia nivelului maxim de protecţie oferit de Flonase să fie necesară utilizarea timp de 3 sau 4 zile. Pentru a preveni apariţia simptomelor, începeţi să utilizaţi Flonase înainte de expunerea la factorii care declanşează în mod obişnuit apariţia simptomelor în cazul dumneavoastră. Nu trebuie să utilizaţi Flonase pentru un interval care să depăşească perioada de expunere la factorii care declanşează în mod obişnuit apariţia simptomelor alergice în cazul dumneavoastră (de exemplu, polen). Dacă utilizaţi mai mult Flonase decât trebuie Spuneţi medicului dumneavoastră dacă utilizaţi mai mult medicament decât doza recomandată. Dacă uitaţi să utilizaţi Flonase Dacă uitaţi să utilizaţi o doză, pur şi simplu administraţi doza următoare atunci când trebuie. Nu luaţi o doză dublă pentru a compensa doza uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. În cazul utilizării unor spray-uri nazale cu corticosteroizi în doze mari pentru perioade lungi de timp, ar putea apărea reacţii adverse din cauza absorbţiei medicamentului de către organism. Unele reacții adverse pot fi grave. Reacţii adverse foarte rare, dar grave, pentru care trebuie să primiţi imediat asistenţă medicală  Semne ale unei reacţii alergice, cum ar fi erupţie trecătoare pe piele, umflarea gurii sau a feţei sau respiraţie dificilă.  Dacă observaţi noi modificări ale vederii care apar după ce începeţi utilizarea acestui medicament. S-au raportat cazuri rare de probleme ale ochilor cum ar fi cataractă sau glaucom la persoanele care au utilizat doze mari de corticosteroizi pe durata mai multor ani.  Este posibil să apară mici orificii (perforaţii) ale peretelui din interiorul nasului care separă nările. 7  Probleme la nivelul ochilor cum este durerea. Reacţii adverse cu frecvenţă necunoscută Nu este cunoscut cât de des apar aceste reacţii adverse  Înceţoşarea vederii.  Răni în interiorul nasului. În cazul apariţiei oricăreia dintre aceste simptome, opriţi utilizarea medicamentului şi solicitați imediat asistență medicală. Alte reacţii adverse Reacţii adverse foarte frecvente Acestea ar putea afecta mai mult de 1 persoană din 10:  Sângerări nazale ocazionale. Reacţii adverse frecvente Acestea ar putea afecta până la 1 persoană din 10:  Strănut după utilizarea spray-ului, dar care încetează în scurt timp.  Perceperea de gusturi sau mirosuri neplăcute.  Uscăciune sau iritaţie a nasului sau gâtului.  Durere de cap. Reacţii adverse foarte rare Acestea pot afecta până la 1 persoană din 10000:  Probleme la nivelul nasului cum sunt durere şi/sau sângerări persistente din nas. În cazul apariţiei oricăreia dintre aceste simptome, opriţi utilizarea medicamentului şi adresaţi-vă medicului dumneavoastră. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Flonase Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe sticlă după ‘EXP’. Data de expirare se referă la ultima zi a lunii respective. A nu se păstra la temperaturi peste 30˚C. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să 8 aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Flonase - Substanţa activă este propionat de fluticazonă. Fiecare pulverizare eliberează 100 mg suspensie care conţine propionat de fluticazonă 50 micrograme ca doză administrată. - Celelalte componente sunt glucoză (anhidră), celuloză microcristalină, carmeloză sodică, alcool feniletilic, clorură de benzalconiu, polisorbat 80 şi apă purificată. Cum arată Flonase şi conţinutul ambalajului Flonase este un spray nazal sub formă de suspensie apoasă opacă, de culoare albă. Flaconul de sticlă de culoare brună este prevăzut cu pompă, aplicator nazal şi capac. Flaconul conţine 60 pulverizări, cu un conţinut total de minimum 7,0 g sau 120 pulverizări, cu un conţinut total de minimum 14,0 g. Deţinătorul autorizaţiei de punere pe piaţă şi fabricanții Deținătorul autorizaţiei de punere pe piață GlaxoSmithKline Consumer Healthcare S.R.L. Str. Costache Negri, Nr. 1-5 Opera Center One, Etaj 6 (Zona 2), Sector 5, Bucureşti România Fabricanții Glaxo Wellcome S.A. Avenida de Extremadura 3, Aranda de Duero, Burgos, 09400, Spania Springdew Limited Units 9/10/11/12, Woodlands Business Park Ystradgynlais, Swansea, SA9 1JW, Marea Britanie GlaxoSmithKline Consumer Healthcare GmbH & Co. KG Barthstraße 4 80339 München Germania Acest medicament este autorizat în Statele Membre ale Spaţiului Economic European sub următoarele denumiri comerciale: Belgia Otrivine Anti-Allergie 50 microgrammes/dose, suspension pour pulvérisation nasale Cipru Flixotide Allergy 50 μικρογραμμάρια/ψεκασμό, ρινικό εκνέφωμα, εναιώρημα Cehia Flixonase 50 mikrogramů/dávka Danemarca Flonase Estonia Flixonase, 50 mikrogrammi/pihustuses ninasprei,suspensioon Finlanda Flutide 50 mikrog/annos nenäsumute, suspensio 9 Franţa Propionate de fluticasone GlaxoSmithKline Santé Grand Public 50 microgrammes/dose, suspension pour pulvérisation nasale Germania Flixonase 50 Mikrogramm / Sprühstoß Nasenspray, Suspension Grecia Flixotide Allergy 50 μικρογραμμάρια/ψεκασμό, ρινικό εκνέφωμα, εναιώρημα Ungaria Flixonase Allergia 50 mikrogramm/adag szuszpenziós orrspray Irlanda Fluticasone propionate 50 micrograms/actuation, nasal spray, suspension Italia Fluticasone GSK Consumer Healthcare 50 microgrammi/erogazion spray nasale, sospensione Letonia Flixonase 50 mikrogrami/ izsmidzinājumā deguna aerosols, suspensija Lituania Flixonase 50 mikrogramų/išpurškime nosies purškalas (suspensija) Luxembourg Otrivine Anti-Allergie 50 microgrammes/dose, suspension pour pulvérisation nasale Malta Flixotide Allergy 50 micrograms/actuation, nasal spray, suspension Olanda Flixonase GSK ConsHealth 50 microgram/dosis, neusspray, suspensie Norvegia Otrason 50 mikrogram/dose nesespray, suspensjon Polonia Flonase Allergy 50 mikrogramów/dawkę, aerozol do nosa, zawiesina Portugalia Vibrocil Anti-Alergias 50 µg/dose Suspensão para pulverização nasal România Flonase 50 micrograme/doză spray nazal, suspensie Slovacia Flixonel 50 mikrogramov / dávka Slovenia Flutikazonpropionat GSK 50 mikrogramov/vpih pršilo za nos, suspenzija Spania Flonase 50 microgramos/pulverización, suspensión para pulverización nasal Marea Britanie Fluticasone propionate 50 micrograms/actuation, nasal spray, suspension Acest prospect a fost revizuit în Iulie 2020."
"Citiţi cu atenţie şi în întregime acest prospect înainte de a vi se administra acest vaccin. - Păstraţi acest prospect până la finalizarea vaccinării dumneavoastră. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest vaccin a fost prescris pentru dumneavoastră. Nu trebuie să-l daţi altor persoane. - Dacă vreuna dintre reacţiile adverse se agravează sau dacă observaţi orice reacţie adversă nemenţionată în acest prospect, vă rugăm să-i spuneţi medicului dumneavoastră sau farmacistului. În acest prospect găsiţi: 1. Ce este Havrix şi pentru ce se utilizează 2. Înainte să vi se administreze Havrix 3. Cum se administrează Havrix 4. Reacţii adverse posibile 5. Cum se păstrează Havrix 6. Informaţii suplimentare 1. CE ESTE HAVRIX ŞI PENTRU CE SE UTILIZEAZĂ Havrix Adult 1440 este un vaccin destinat administrării la adulţi şi adolescenţi cu vârsta de 16 ani sau peste, utilizat pentru a preveni hepatita A. Vaccinul acţionează prin formarea de către organism a anticorpilor împotriva acestei boli. Hepatita A este o boală infecţioasă care poate afecta ficatul. Această boală este determinată de virusul hepatitic A. Virusul hepatitic A se poate transmite de la o persoană la alta prin alimente sau băuturi sau prin înotul în apă contaminată cu reziduuri din canalizare. Manifestările de hepatită A încep la 3-6 săptămâni de la contactul cu virusul. Acestea constau în greaţă (stare de rău), febră şi dureri. După câteva zile, albul ochilor şi pielea se pot îngălbeni (icter). Severitatea şi tipul manifestărilor pot să varieze. Copiii mici pot să nu prezinte icter. Majoritatea persoanelor îşi revin complet, dar de obicei, boala este suficient de severă pentru ca manifestările să persiste timp de aproximativ o lună. Vaccinarea este cea mai bună cale de protecţie împotriva acestor boli. Nici una dintre componentele vaccinului nu este infecţioasă. 2. ÎNAINTE SĂ VI SE ADMINISTREZE HAVRIX Havrix nu trebuie utilizat dacă:  aţi prezentat anterior orice reacţie alergică la Havrix sau la oricare dintre celelalte componente ale acestui vaccin. Substanţa activă şi celelalte componente din Havrix sunt enumerate mai jos la 2 Secţiunea 6 “Informaţii suplimentare”. Semnele unei reacţii alergice pot include erupţii pe piele cu senzaţie de mâncărime, dificultăţi în respiraţie şi umflarea feţei sau a limbii.  aţi prezentat anterior o reacţie alergică la orice vaccin împotriva hepatitei A. Aveţi grijă deosebită când utilizaţi Havrix Este deosebit de important ca înainte de a vi se administra Havrix, să informaţi medicul dumneavoastră sau asistenta medicală dacă dumneavoastră:  aţi avut orice fel de probleme medicale după administrarea anterioară a unui vaccin  aveţi o infecţie severă cu febră mare (peste 38°C). O infecţie minoră, cum ar fi o răceală, nu ar trebui să reprezinte o problemă, dar discutaţi mai întâi cu medicul dumneavoastră  dacă aveţi un sistem imun deficitar datorită unei boli sau a unui tratament medicamentos  dacă aveţi o problemă de coagulare a sângelui sau dacă vă învineţiţi uşor  dacă ştiţi că aveţi orice tip de alergie Leşinul poate să apară (mai ales la adolescenţi) după, sau chiar înaintea administrării oricărei injecţii, ca răspuns la acul de seringă. Ca urmare, spuneţi medicului sau asistentei medicale în cazul în care aţi leşinat la o injectare anterioară. Utilizarea altor medicamente sau vaccinuri Vă rugăm să spuneţi medicului dacă luaţi sau aţi luat recent orice alte medicamente, inclusiv dintre medicamentele eliberate fără prescripţie medicală sau dacă vi s-a administrat recent orice alt vaccin. Sarcina şi alăptarea Aveţi grijă deosebită cu Havrix dacă sunteţi sau credeţi că aţi putea fi gravidă sau dacă intenţionaţi să rămâneţi gravidă. Medicul va discuta cu dumneavoastră despre posibilele riscuri şi beneficii ale administrării Havrix în timpul sarcinii. Nu se ştie dacă Havrix trece în laptele uman, totuşi nu se anticipează ca vaccinul să cauzeze probleme copiilor alăptaţi. 3. CUM SE ADMINISTREAZĂ HAVRIX Vi se va administra o doză de Havrix Adult 1440 (1 ml suspensie). A doua doză (doza de rapel) poate fi administrată după 6 luni. Această doză poate fi administrată într-un interval de până la 5 ani de la prima doză, cu toate acestea, este de preferat ca această doză sa fie administrată între 6 şi 12 luni de la prima doză, pentru a asigura o protecţie pe termen lung. Dacă nu vi s-a administrat o doză din schema de vaccinare, informaţi-l pe medicul dumneavoastră şi stabiliţi următoarea vizită. Asiguraţi-vă că vi s-a efectuat întreaga schemă de vaccinare care constă în două injectări. Medicul vă va administra Havrix prin injectare în muşchiul superior al braţului. Vaccinul nu trebuie administrat subcutanat (profund) sau intramuscular în fesă, deoarece protecţia este mai redusă. Vaccinul nu se administrează niciodată într-o venă. 4. REACŢII ADVERSE POSIBILE Ca toate medicamentele, Havrix poate provoca reacţii adverse, cu toate că nu apar la toate persoanele. 3 Foarte rar în timpul utilizării Havrix au apărut reacţii alergice. Acestea pot fi erupţii localizate sau generalizate, care pot determina senzaţie de mâncărime sau apariţia unor bule, umflarea ochilor şi a feţei, dificultăţi de respiraţie sau înghiţire, scăderea bruscă a tensiunii arteriale şi pierderea stării de conştienţă. Aceste reacţii pot apărea înainte ca dumneavoastră să părăsiţi cabinetul medicului. Totuşi, dacă prezentaţi oricare dintre aceste simptome trebuie să contactaţi urgent un medic. Reacţiile adverse care pot surveni sunt următoarele:  Foarte frecvente (reacţii adverse care pot să apară la un număr mai mare de 1 din 10 utilizatori):  Iritabilitate;  Dureri de cap;  Durere şi roşeaţă la locul de injectare, oboseală.  Frecvente (reacţii adverse care pot să apară la mai puţin de 1 din 10 utilizatori):  Pierderea poftei de mâncare;  Somnolenţă;  Diaree, greţuri, vărsături;  Umflare sau întărire la locul de injectare;  Stare de disconfort general, febră.  Mai puţin frecvente (reacţii adverse care pot să apară la mai puţin de 1 din 100 utilizatori):  Infecţii ale căilor respiratorii superioare, nas care curge sau nas înfundat;  Ameţeli;  Erupţii trecătoare pe piele;  Dureri de muşchi, rigiditate musculară necauzată de efortul fizic;  Simptome asemănătoare gripei, cum sunt febra, durerile de gât, nas care curge, tuse şi frisoane.  Rare (reacţii adverse care pot să apară la mai puţin de 1 din 1000 utilizatori):  Senzaţii anormale, de exemplu senzaţie de arsură, pişcătură, gâdilire, furnicătură, înţepături;  Mâncărime;  Frisoane.  Foarte rare (reacţii adverse care pot să apară la mai puţin de 1 din 10000 utilizatori):  Reacţii alergice sub formă de erupţii localizate sau generalizate, care pot determina senzaţie de mâncărime sau apariţia unor bule, umflarea ochilor şi a feţei, dificultăţi de respiraţie sau înghiţire, scăderea bruscă a tensiunii arteriale şi pierderea stării de conştienţă;  Spasme sau convulsii;  Îngustarea sau blocarea vaselor de sânge;  Urticarie, cu pete de culoare roşie şi însoţite frecvent de senzaţie de mâncărime, care apar la început pe membre şi, uneori, pe faţă şi pe restul corpului;  Dureri articulare. Dacă prezentaţi reacţii adverse Dacă vreuna dintre reacţiile adverse se agravează sau dacă observaţi orice reacţie adversǎ nemenţionată în acest prospect, vă rugăm să spuneţi medicului dumneavoastră sau farmacistului. 5. CUM SE PĂSTREAZĂ HAVRIX A nu se lăsa la îndemâna şi vederea copiilor. A se păstra la frigider (2-8C), în ambalajul original. 4 A nu se congela. Congelarea distruge vaccinul. Nu utilizaţi Havrix după data de expirare înscrisă pe cutie, după EXP. Data de expirare se referă la ultima zi a lunii respective Înainte de administrare, vaccinul trebuie controlat vizual pentru verificarea prezenţei oricăror particule străine şi/sau modificări ale aspectului fizic. Înainte de administrarea Havrix, flaconul/seringa trebuie să fie bine agitate, pentru a se obţine o suspensie albă, uşor opalescentă. Nu utilizaţi vaccinul dacă prezintă un alt aspect. Medicamentele nu trebuie aruncate pe calea apei sau a reziduurilor menajere. Întrebaţi farmacistul cum să eliminaţi medicamentele care nu vă mai sunt necesare. Aceste măsuri vor ajuta la protejarea mediului. 6. INFORMAŢII SUPLIMENTARE Ce conţine Havrix Adult 1440, vaccin hepatitic A inactivat, adsorbit, suspensie injectabilă - Substanţa activă conţinută într-o doză (1 ml) de vaccin Havrix Adult 1440 este: Antigen de virus hepatitic A (VHA) inactivat şi adsorbit*,…………1440 Unităţi ELISA *adsorbit pe hidroxid de aluminiu……… Total: 0,5 miligrame Al3+ produs prin inginerie genetică pe celule de drojdie (Saccharomyces cerevisae) - Celelalte componente sunt: hidroxid de aluminiu, polisorbat 20, aminoacizi pentru preparate injectabile, fosfat disodic, fosfat monopotasic, clorură de sodiu, clorură de potasiu, apă pentru preparate injectabile. Poate conţine urme de formaldehidă. Cum arată Havrix Adult 1440, vaccin hepatitic A inactivat, adsorbit, suspensie injectabilă şi conţinutul ambalajului Havrix Adult 1440 se prezintă sub formă de suspensie injectabilă de culoare albă şi lăptoasă. Havrix Adult 1440 este disponibil în: - Cutie cu o seringă preumplută monodoză din sticlă incoloră a 1 ml suspensie injectabilă, fără ac ataşat - Cutie cu o seringă preumplută monodoză din sticlă incoloră a 1 ml suspensie injectabilă, cu ac ataşat - Cutie cu un flacon monodoză din sticlă incoloră a 1 ml suspensie injectabilă Deţinătorul autorizaţiei de punere pe piaţă şi fabricanţii GlaxoSmithKline Biologicals S.A., Rue de l’Institut 89, B-1330 Rixensart Belgia Fabricanţii GlaxoSmithKline Biologicals S.A. Rue de l' Institut 89, B-1330 Rixensart Belgia GlaxoSmithKline Biologicals Filiala SmithKline Beecham Pharma GmbH & Co. KG. Zirkusstrasse 40, D-01069, Dresda 5 Germania GlaxoSmithKline Biologicals S.A. Parc de la Noire Epine-20, rue Fleming-1300 Wavre Belgia Acest prospect a fost aprobat în Iulie 2013 Următoarele informaţii sunt destinate numai medicilor şi personalului medical: Pe perioada de valabilitate indicată, în timpul păstrării în condiţiile recomandate, medicamentul poate prezenta un depozit fin de culoare albă, cu un supernatant incolor. Înainte de administrare, vaccinul trebuie controlat vizual pentru verificarea prezenţei oricăror particule străine şi/sau modificări ale aspectului fizic. Înainte de administrarea Havrix, flaconul/seringa trebuie să fie bine agitate, pentru a se obţine o suspensie albă, uşor opalescentă. A se arunca vaccinul dacă prezintă un alt aspect. Mod de administrare Havrix se administrează intramuscular. Vaccinul se administrează în regiunea deltoidiană la adulţi şi copii, iar la copiii mici în partea antero-laterală a coapsei. Vaccinul nu trebuie administrat în regiunea gluteală. Vaccinul nu trebuie administrat subcutanat/intradermic, deoarece utilizarea acestor căi de administrare determină un răspuns imun constând în anticorpi anti-VHA, inferior răspunsului imun optim."
"Citiţi cu atenţie şi în întregime acest prospect înainte de a începe să utilizaţi acest medicament, deoarece conține informații importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestați orice reacţii adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. Ce găsiţi în acest prospect: 1. Ce este Imigran DR şi pentru ce se utilizează 2. Ce trebuie să ştiţi înainte să utilizaţi Imigran DR 3. Cum să utilizaţi Imigran DR 4. Reacţii adverse posibile 5. Cum se păstrează Imigran DR 6. Conţinutul ambalajului şi alte informaţii 1. Ce este Imigran DR şi pentru ce se utilizează Numele medicamentului dumneavoastră este Imigran DR. Substanţa activă este sumatriptanul. Sumatriptanul este utilizat pentru ameliorarea simptomelor migrenei. Imigran DR trebuie utilizat numai la apariţia primelor semne şi simptome ale episodului de migrenă şi nu pentru a preveni apariţia unui episod de migrenă. 2. Ce trebuie să ştiţi înainte să utilizaţi Imigran DR Nu utilizaţi Imigran DR: - dacă sunteţi alergic la sumatriptan sau la oricare dintre celelalte componente ale acestui medicament (enumerate la punctul 6); - dacă aveţi o afecţiune a inimii cum este boala cardiacă ischemică (determinată de îngustarea arterelor coronare) sau dureri în piept (angină pectorală) sau dacă aţi avut un infarct miocardic; - dacă aveţi probleme cu circulaţia de la nivelul picioarelor, manifestate prin dureri asemănătoare crampelor care apar în timpul mersului pe jos (boală vasculară periferică); 2 - dacă aţi avut un accident vascular cerebral sau un accident ischemic tranzitor; - dacă aveţi tensiunea arterială mare (hipertensiune arterială). Puteţi utiliza Imigran DR numai dacă aveţi hipertensiune arterială uşoară controlată prin tratament; - dacă funcţiile ficatului dumneavoastră sunt grav afectate (insuficienţă hepatică severă); - dacă luaţi concomitent alte medicamente utilizate pentru ameliorarea simptomelor determinate de migrenă, care conţin ergotamină sau medicamente asemănătoare, triptani sau agonişti al receptorilor serotoninergici de tip 5-hidroxitriptamină (5-HT1); - dacă luaţi concomitent medicamente utilizate în tratamentul depresiei, cum sunt inhibitorii de monoaminooxidază (IMAO). Imigran DR nu trebuie utilizat timp de 2 săptămâni de la terminarea tratamentului cu IMAO. Atenţionări şi precauţii Înainte să utilizaţi Imigran DR, adresaţi-vă medicului dumneavoastră sau farmacistului: - Dacă sunteţi predispus la afecţiuni ale inimii sau ale vaselor de sânge, mai ales dacă vă aflaţi în postmenopauză sau dacă aveţi vârsta (în cazul bărbaţilor) peste 40 de ani; - Dacă sunteţi alergic la sulfonamide (antibiotice). În acest caz există posibilitatea să fiţi sensibil la administrarea de sumatriptan şi să dezvoltaţi reacţii alergice cu severitate diferită (mergând de la erupţie pe piele până la anafilaxie); - Dacă aveţi afectate funcţiile rinichiului sau ale ficatului - Dacă luaţi concomitent cu sumatriptan inhibitori selectivi ai recaptării serotoninei (ISRS) sau inhibitori ai recaptării serotoninei şi noradrenalinei (IRSN) - Dacă utilizaţi Imigran DR o perioadă îndelungată este posibil ca durerile de cap să se accentueze. În acest caz, întrerupeţi tratamentul şi solicitaţi consult de specialitate. - Dacă aveţi sau aţi avut epilepsie; - Dacă aveţi vârsta sub 17 ani sau peste 65 de ani Imigran DR este indicat pentru ameliorarea simptomelor apărute numai în cadrul anumitor tipuri de migrenă. Medicul dumneavoastră vă va prescrie Imigran DR numai dacă aveţi un anumit tip de migrenă. Înaintea administrării Imigran DR medicul dumneavoastră va efectua un consult pentru excluderea unor afecţiuni severe ale creierului, unor afecţiuni ale inimii. Alte medicamente şi Imigran DR Vă rugăm să spuneţi medicului dumneavoastră sau farmacistului dacă luaţi sau aţi luat recent sau s-ar putea să luaţi orice alte medicamente. Acestea includ şi medicamentele obţinute fără prescripţie medicală. Următoarele medicamente pot interacţiona cu Imigran DR şi pot determina apariţia unor reacţii adverse dacă sunt luate concomitent: - inhibitori selectivi ai recaptării serotoninei (ISRS), triptani şi inhibitori ai recaptării serotoninei şi noradrenalinei (IRSN), IMAO (medicamente utilizate în tratamentul depresiei); - ergotamina şi medicamente înrudite (medicamente utilizate în ameliorarea simptomelor determinate de migrenă); - sulfonamide; - preparate pe bază de plante medicinale care conţin sunătoare (Hypericum perforatum). Fertilitatea, sarcina si alăptarea Adresaţi-vă medicului dumneavoastră sau farmacistului pentru recomandări înainte de a lua orice medicament. 3 Spuneţi-i medicului dumneavoastră dacă sunteţi gravidă, credeţi că sunteţi gravidă sau vreţi să rămâneţi gravidă. Imigran DR nu trebuie utilizat în timpul sarcinii decât la recomandarea medicului. Spuneţi-i medicului dumneavoastră dacă alăptaţi. Sumatriptanul se elimină în lapte. Ca urmare, trebuie să întrerupeţi alăptarea timp de 12 ore după ce aţi luat Imigran DR, timp în care laptele secretat trebuie aruncat. Conducerea vehiculelor şi folosirea utilajelor Somnolenţa poate să apară ca rezultat al migrenei sau al tratamentului cu Imigran DR. Ca urmare, nu conduceţi vehicule şi nu folosiţi utilaje dacă prezentaţi astfel de manifestări. 3. Cum să utilizaţi Imigran DR Luaţi întotdeauna acest medicament exact aşa cum v-a spus medicul dumneavoastră. Trebuie să discutaţi cu medicul dumneavoastră sau cu farmacistul dacă nu sunteţi sigur. Utilizaţi Imigran DR doar după debutul unui episod de migrenă. Nu luaţi Imigran DR pentru a încerca să preveniţi apariţia unui episod de migrenă. Nu utilizaţi Imigran DR timp de cel puţin 24 de ore după utilizarea unor medicamente care conţin ergotamină sau dihidroergotamină. Doza uzuală de Imigran DR pentru adulţi este de un comprimat de 50 mg. Comprimatul trebuie înghiţit întreg, cu o cantitate suficientă de apă, imediat după debutul simptomelor durerii de cap de tip migrenă, dar se poate administra oricând în timpul episodului de migrenă. Pentru ameliorarea adecvată a simptomelor, anumiţi pacienţi pot avea nevoie de o doză mai mare de sumatriptan (adică o doză de 100 mg). Medicul dumneavoastră vă va recomanda doza potrivită în cazul dumneavoastră. Dacă simptomele nu se ameliorează după administrarea primei doze de Imigran DR, nu trebuie administrată o a doua doză pentru acelaşi episod de migrenă. În aceste cazuri, episodul de migrenă poate fi tratat cu produse medicamentoase ce conţin paracetamol, acid acetilsalicilic sau antiinflamatoare nesteroidiene. Imigran DR poate fi administrat pentru ameliorarea simptomelor în cadrul episoadelor de migrenă ulterioare. Dacă simptomele se ameliorează după administrarea primei doze de Imigran DR, dar reapar, o a doua doză poate fi administrată în următoarele 24 de ore, cu condiţia ca, intervalul de administrare dintre cele două doze sa fie de minim 2 ore. Nu trebuie depășită doza de 300 mg Imigran DR în decurs de 24 de ore. Nu se recomandă administrarea Imigran DR la copii şi adolescenţi (cu vârsta mai mică de 17 ani) şi vârstnici (cu vârsta peste 65 de ani). Dacă utilizaţi mai mult decât trebuie din Imigran DR Dacă luaţi mai multe comprimate decât v-a fost prescris sau dacă altcineva a luat comprimatele, adresaţi-vă imediat medicului dumneavoastră sau mergeţi la departamentul de urgenţă al celui mai apropiat spital. Luaţi cu dumneavoastră cutia medicamentului pentru a o arăta medicului. 4 Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Următoarele reacții adverse au fost raportate la administrarea de sumatriptan: Frecvente (afectează mai puțin de 1 din 10 utilizatori):  ameţeli,  somnolenţă,  tulburări ale simțurilor, incluzând furnicături şi amorţeli (parestezie şi hipoestezie);  creşteri trecătoare ale tensiunii arteriale cu debut rapid după începerea tratamentului,  înroșirea temporară a feţei şi gâtului.  respirație dificilă,  greaţă, vărsături (nu este clar dacă aceste simptome sunt corelate cu administrarea de sumatriptan sau cu afecţiunea de bază),  Senzaţie de greutate, durere, senzaţie de căldură sau de răceală, senzaţie de presiune sau de apăsare (in general trecatoare) care afecteaza orice parte a corpului, inclusiv pieptul si gatul Dureri musculare  senzaţie de slăbiciune,  oboseală. Foarte rare (afectează mai puțin de 1 din 10000 utilizatori):  modificări ale nivelului enzimelor hepatice în sânge. Cu frecvență necunoscută(care nu poate fi estimată din datele disponibile):  Reacţii de hipersensibilitate (cu gravitate diferită: de la erupţii trecătoare pe piele până la şoc anafilactic);  convulsii,  tremurături, - contracţii involuntare ale muşchilor (distonie), mişcări neintenţionate, rapide şi sacadate ale ochilor (nistagmus), pete negre în câmpul vizual (scotoame); - Tremurături ale pleoapelor, vedere dublă (diplopie), scăderea acuităţii vizuale; tulburările de vedere pot să apară şi în timpul episodului de migrenă ca atare.  bătăi rare ale inimii,  bătăi rapide ale inimii,  palpitaţii,  bătăi neregulate ale inimii,  modificări tranzitorii de tip ischemic  spasm la nivelul arterelor inimii,  angină pectorală,  infarct miocardic,  scăderea tensiunii arteriale,  fenomen Raynaud,  inflamația mucoasei intestinului gros  diaree, 5 ,Senzaţie de înţepenire a cefei,  dureri ale articulațiilor,  frică nejustificată,  transpirație excesivă. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Imigran DR Nu lăsaţi acest medicament la vederea şi îndemâna copiilor. A se păstra la temperaturi sub 30ºC. Nu utilizaţi acest medicament după data de expirare înscrisă pe cutie şi blister (după „EXP:”). Data de expirare se referă la ultima zi a lunii respective. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Imigran DR Imigran DR 50 mg comprimate dispersabile - Substanţa activă este sumatriptanul. Fiecare comprimat dispersabil conţine sumatriptan 50 mg sub formă de succinat de sumatriptan 70 mg. - Celelalte componente sunt: nucleu: hidrogenofosfat de calciu anhidru, celuloză microcristalină, hidrogenocarbonat de sodiu, croscarmeloză sodică, stearat de magneziu; film: Opadry Pink YS-1-1441-G care conţine hipromeloză (E 464), dioxid de titan (E 171), triacetat de glicerol, oxid roşu de fer (E 172). Imigran DR 100 mg comprimate dispersabile - Substanţa activă este sumatriptanul. Fiecare comprimat dispersabil conţine sumatriptan 100 mg sub formă de succinat de sumatriptan 140 mg. - Celelalte componente sunt: nucleu: hidrogenofosfat de calciu anhidru, celuloză microcristalină, hidrogenocarbonat de sodiu, croscarmeloză sodică, stearat de magneziu; film: Opadry White OY-S-7322 care conţine hipromeloză (E 464), dioxid de titan (E 171), triacetat de glicerol Cum arată Imigran DR şi conţinutul ambalajului Imigran DR 50 comprimate dispersabile se prezintă sub formă de comprimate dispersabile, filmate, biconvexe, de formă triunghiulară, de culoare roz, marcate cu ,,GS 1YM” pe o faţă şi cu ,,50” pe cealaltă faţă. 6 Imigran DR 100 comprimate dispersabile se prezintă sub formă de comprimate dispersabile, filmate, biconvexe, de formă triunghiulară, de culoare albă, marcate cu ,,GS YE7” pe o faţă şi cu ,,100” pe cealaltă faţă. Cutie cu un blister din (OPA)-Al-PVC/Al a 2 comprimate dispersabile Cutie cu 2 blistere din (OPA)-Al-PVC/Al a câte 2 comprimate dispersabile Cutie cu un blister din (OPA)-Al-PVC/Al a 6 comprimate dispersabile Cutie cu 2 blistere din (OPA)-Al-PVC/Al a câte 6 comprimate dispersabile Cutie cu 3 blistere din (OPA)-Al-PVC/Al a câte 6 comprimate dispersabile Toate blisterele prezintă închidere securizată pentru copii."
"Citiţi cu atenţie şi în întregime acest prospect, deoarece el conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestați orice reacţii adverse adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct.4. - Dacă după 14 zile nu vă simțiți mai bine sau vă simțiți mai rău, trebuie să vă adresați unui medic. Ce găsiţi în acest prospect: 1. Ce este Lamisil cremă şi pentru ce se utilizează 2. Ce trebuie să ştiţi înainte să utilizaţi Lamisil cremă 3. Cum să utilizaţi Lamisil cremă 4. Reacţii adverse posibile 5. Cum se păstrează Lamisil cremă 6. Conţinutul ambalajului şi alte informaţii 1. Ce este Lamisil cremă şi pentru ce se utilizează Lamisil cremă este un antifungic care acţionează prin distrugerea fungilor ce cauzează afecţiunile dumneavoastră cutanate. Lamisil Cremă este disponibil fără prescripţie medicală, astfel încât dumneavoastră să puteţi trata următoarele infecţii ale pielii fără ajutorul unui medic (totuşi trebuie să îl folosiţi cu atenţie pentru a obţine cele mai bune rezultate):  Ciuperca piciorului (tinea pedis)*  Tinea cruris*  Tinea corporis*  Candidoză cutanată (intertrigo sau urticarie datorată transpiraţiei)*  Pitiriazis (tinea) versicolor* *gasiţi mai jos definiţiile termenilor Lamisil Cremă are o durată lungă de acţiune. Când medicamentul este folosit conform recomandărilor, mai puţin de 10 persoane din 100 care suferă de ciuperca piciorului vor prezenta o reinfectare la 3 luni de la începerea tratamentului. Cum ştiţi că suferiţi de una din afecţiunile menţionate mai sus*? Tinea pedis* apare doar la nivelul piciorului (de obicei ambele picioare sunt afectate, dar nu întotdeauna), adeseori între degete. De asemenea poate să apară şi la nivelul scobiturii gleznei, pe tălpi sau în alte zone ale piciorului. Formele cele mai frecvente sunt caracterizate prin producerea de fisuri sau descuamări ale pielii, dar şi prin apariţia unor umflături uşoare, vezicule sau ulcere supurate. Lamisil cremă este recomandat pentru tratamentul tinea pedis localizată între degetele de la picioare. 2 Dacă aveţi o infecţie fungică a unghiei (ciupercă în şi sub unghie), caracterizată prin decolorarea unghiilor şi modificări ale structurii acestora (unghii îngroşate, sfărâmicioase), trebuie să cereţi sfatul medicului, deoarece Lamisil cremă nu este indicat pentru tratamentul acestui tip de infecţie. În tratamentul infecţiilor fungice ale unghiilor trebuie utilizate comprimatele Lamisil, care pot fi obţinute doar cu prescripţie medicală. Tinea cruris* apare pe zonele corpului unde pielea este pliată şi se manifestă prin mâncărimi, mai ales dacă aceste zone sunt umede. Aceste zone sunt localizate îndeosebi la nivelul regiunii inghinale şi al feţei interne a coapselor, afectarea fiind de obicei bilaterală, dar frecvent o zonă este mai mult afectată decât cealaltă. Infecţia se poate extinde în zonele dintre picioare, către fese, sau în sus, către abdomenul superior. Infecţia poate să apară şi la nivelul pliului sânilor, axilei sau al altor zone de pliere. Această erupţie cutanată are margine netedă şi poate să prezinte vezicule, şi este însoţită de senzaţie de mâncărime. Tinea corporis* poate să apară în orice zonă a corpului, dar mai frecvent la nivelul capului, gâtului, feţei sau braţelor. Aspectul său este de obicei, sub formă de zone circulare de erupţie cutanată roşiatică, dar de asemenea poate să se prezinte sub formă de zone de descuamare şi este însoţită de senzaţie de mâncărime. Candidoza cutanată (intertrigo sau urticarie datorată transpiraţiei)* apare de asemenea în zonele pliate ale pielii care se umezesc datorită transpiraţiei (de exemplu sub sâni, sub braţ). În general se manifestă la pacienţi bătrâni sau obezi, precum şi la cei cu alte afecţiuni cum ar fi diabetul. Determină roşeaţă, mâncărime, descuamare a pielii. Pitiriazis versicolor* apare la nivelul pielii sub formă de zone de descuamare ce devin pete albe datorită pierderii pigmentului cutanat. Petele sunt cel mai evidente în timpul verii, când zonele de piele înconjurătoare se bronzează normal. De obicei infecţia apare la nivelul trunchiului (între gât şi talie), gâtului şi braţelor, şi poate să reapară după câteva luni, mai ales în condiţii de vreme caldă şi transpiraţie abundentă. Dacă nu sunteţi sigur în legătură cu cauza infecţiei dumneavoastră, vă rugăm să discutaţi cu medicul dumneavoastră sau cu farmacistul înainte de a utiliza Lamisil cremă, aceştia putând să vă ofere recomandările de rigoare. 2. Ce trebuie să ştiţi înainte să utilizaţi Lamisil cremă Nu utilizaţi Lamisil cremă:  dacă sunteţi alergic (hipersensibil) la terbinafină sau la oricare dintre celelalte componente ale acestui medicament (enumerate la punctul 6).  la copii cu vârsta sub 12 ani. Atenţionări şi precauţii Înainte să utilizaţi Lamisil cremă, adresaţi-vă medicului dumneavoastră sau farmacistului.  Lamisil cremă este indicat doar pentru uz extern.  Nu utilizaţi în gură şi nu înghiţiţi crema  Evitaţi contactul cremei cu ochii. Dacă, accidental, crema vine în contact cu ochii dumneavoastră, spălaţi-vă energic ochii cu apă rece din abundenţă. Adresaţi-vă medicului dumneavoastră dacă senzaţia neplăcută persistă. Copii Lamisil cremă nu este recomandat pentru utilizare la copii cu vârsta sub 12 ani. Lamisil cremă împreună cu alte medicamente 3 Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a utiliza acest medicament. Lamisil cremă nu ar trebui folosit în timpul sarcinii decât dacă medicul dumneavoastră consideră că este strict necesar. Nu utilizaţi Lamisil cremă în perioada de alăptare. Sugarii nu trebuie să vină în contact cu zonele de piele pe care a fost aplicată crema, inclusiv cea de la nivelul sânilor. Conducerea vehiculelor şi folosirea utilajelor Lamisil cremă nu influenţează capacitatea de a conduce vehicule şi de a folosi utilaje. Lamisil cremă conţine alcool cetilic şi alcool stearilic. Poate provoca reacţii adverse cutanate locale (de exemplu dermatită de contact). 3. Cum să utilizaţi Lamisil cremă Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Este important să utilizaţi corect Lamisil cremă. Urmaţi întocmai instrucţiunile de administrare. Dacă aveţi o infecţie fungică a unghiei (ciupercă în şi sub unghie), caracterizată prin decolorarea unghiilor şi modificări ale structurii acestora (îngroşare, sfărâmare), trebuie să cereţi sfatul medicului, deoarece Lamisil cremă nu este indicat pentru tratamentul acestui tip de infecţie. În tratamentul infecţiilor fungice ale unghiilor trebuie utilizate comprimatele Lamisil, care pot fi obţinute doar cu prescripţie medicală. Instrucţiuni de utilizare Adulţi şi copii cu vârsta peste 12 ani  Dacă utilizaţi pentru prima dată medicamentul, perforaţi vârful tubului cu ajutorul spinului de la nivelul capacului.  Curăţaţi şi uscaţi zona de piele afectată şi zonele adiacente, apoi spălaţi-vă pe mâini.  Puneţi o cantitate mică de cremă pe un deget de la mână.  Puneţi la loc capacul tubului.  Aplicaţi destulă cremă într-un strat subţire pe zona afectată şi pe zona adiacentă acesteia.  Frecaţi uşor zona pe care aţi aplicat crema până la dispariţia acesteia.  Spălaţi-vă pe mâini după ce aţi atins zona de piele infectată astfel încât să nu se extindă infecţia şi în alte zone sau să transmiteţi infecţia altcuiva. Dacă efectuaţi tratamentul unei infecţii apărute în zone pliate ale corpului dumneavoastră, puteţi acoperi zona pe care aţi aplicat crema cu o faşă de tifon, mai ales în timpul nopţii. Dacă procedaţi în acest mod, utilizaţi o nouă faşă de tifon de fiecare dată când aplicaţi crema. Cât de des şi cât de mult timp trebuie să utilizaţi Lamisil cremă Aplicaţi Lamisil cremă la nivelul zonelor infectate după cum urmează:  Tinea pedis: o dată pe zi, timp de o săptămână  Tinea cruris şi tinea corporis: o dată pe zi, timp de 1-2 săptămâni  Candidoză cutanată: o dată sau de două ori pe zi, timp de una sau două săptămâni  Pitiriazis versicolor: o dată sau de două ori pe zi, timp de două săptămâni 4 Utilizaţi Lamisil cremă pe toată durata recomandată a tratamentului chiar dacă infecţia pare a se ameliora după câteva zile. De obicei, infecţiile par a se ameliora în decurs de câteva zile, dar pot să reapară dacă crema nu este aplicată cu regularitate sau dacă tratamentul este întrerupt prea devreme. Lamisil cremă ar trebui să înceapă să amelioreze afecţiunea dumneavoastră cutanată în decurs de câteva zile. Totuşi, vindecarea completă a pielii afectate după dispariţia infecţiei va dura mai mult, posibil până la 4 săptămâni. Lamisil cremă va continua să acţioneze chiar dacă aţi terminat tratamentul. Chiar dacă nu veţi mai utiliza crema, procesul de ameliorare va continua. Dacă nu aţi observat nici un semn de ameliorare în decurs de 2 săptămâni de la începerea tratamentului, vă rugăm să vă adresaţi medicului dumneavoastră sau farmacistului care vă vor sfătui ce să faceţi. Ce trebuie să faceţi pentru a facilita tratamentul Pentru a facilita tratamentul trebuie să păstraţi curate zonele de piele afectate, spălându-le cu regularitate. Uscaţi-le cu grijă, prin tamponare uşoară, fără a le freca. Încercaţi să nu scărpinaţi zona, deşi aceasta poate produce senzaţie de mâncărime, deoarece puteţi provoca agravarea leziunii şi încetinirea procesului de vindecare sau extinderea infecţiei. Deoarece aceste infecţii sunt contagioase, nu trebuie să împrumutaţi şi altor persoane prosopul sau hainele dumneavoastră. Pentru a preveni reinfectarea dumneavoastră, prosopul şi hainele trebuie spălate frecvent. Dacă utilizaţi mai mult Lamisil cremă decât trebuie Dacă dumneavoastră sau altcineva înghiţiţi accidental o cantitate de Lamisil cremă, adresaţi-vă medicului dumneavoastră care vă va sfătui ce trebuie să faceţi. Dacă uitaţi să utilizaţi Lamisil cremă Dacă aţi uitat să aplicaţi o doză de cremă, aplicaţi-o imediat ce v-aţi amintit şi apoi continuaţi tratamentul aşa cum v-a fost recomandat. Dacă vă amintiţi în momentul aplicării dozei următoare, aplicaţi doar doza ce trebuie administrată în acel moment şi apoi continuaţi tratamentul aşa cum v-a fost recomandat. Nu utilizaţi o doză dublă pentru a compensa doza uitată. Dacă încetaţi să utilizaţi Lamisil cremă Utilizaţi crema conform indicaţiilor. Acest lucru este important, deoarece prin omiterea aplicaţiilor există riscul reapariţiei infecţiei. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Totuşi utilizarea Lamisil cremă este benefică pentru majoritatea pacienţilor. OPRIŢI utilizarea Lamisil cremă şi solicitaţi imediat ajutor medical dacă aveţi oricare dintre următoarele manifestări, care ar putea fi semnele unei reacţii alergice:  Dificultate în respiraţie sau înghiţire  Umflarea feţei, buzelor, limbii sau gâtului  Mâncărime severă a pielii, cu urticarie roşie sau umflături Reacţii adverse frecvente (afectează mai puţin de 1 din 10 utilizatori): - exfolierea pielii, - mâncărime. Reacţii adverse mai puţin frecvente (afectează mai puţin de 1 din 100 utilizatori): 5 - răni ale pielii, - cruste, - tulburări cutanate, - schimbări de culoare a pielii, - roşeată, - arsură, - durere la locul aplicării, - iritaţie la locul aplicării. Reacţii adverse rare (afectează mai puţin de 1 din 1000 utilizatori): - piele uscată, - eczemă. Dacă Lamisil cremă este aplicat în mod accidental pe ochi, poate să apară iritaţia ochilor. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Lamisil cremă Nu lăsaţi acest medicament la vederea şi îndemâna copiilor. Nu utilizaţi Lamisil cremă după data de expirare înscrisă pe cutie după EXP: Data de expirare se referă la ultima zi a lunii respective. Perioada de valabilitate după prima deschidere a tubului: 4 săptămâni. A se păstra la temperaturi sub 30°C, în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Lamisil cremă  Substanţa activă este clorhidratul de terbinafină. 1 g de Lamisil cremă conţine 10 mg de clorhidrat de terbinafină, echivalent cu 8,8 mg terbinafină.  Celelalte componente sunt: apă purificată, hidroxid de sodiu soluţie 30%, alcool benzilic, stearat de sorbitan, palmitat de cetil, alcool cetilic, alcool stearilic, polisorbat 60, miristat de izopropil. Cum arată Lamisil cremă şi conţinutul ambalajului Lamisil cremă este o cremă de culoare albă, lucioasă, de consistență moale până la aproape moale. Ambalaj Cutie cu un tub din aluminiu lăcuit, prevăzut cu sigiliu (membrană din aluminiu), conţinând 15 g cremă, închis cu capac filetat din polipropilenă, ce are încorporat un vârf ascuţit pentru perforarea membranei înainte de prima utilizare Cutie cu un tub laminat din aluminiu (LDPE/Al/LDPE), sigilat cu o membrană, conţinând 15 g cremă, închis cu capac filetat din polipropilenă, ce are încorporat un vârf ascuţit pentru perforarea membranei de sigilare înainte de prima utilizare"
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este OMERAN şi pentru ce se utilizează 2. Ce trebuie să ştiţi înainte să utilizaţi OMERAN 3. Cum să utilizaţi OMERAN 4. Reacţii adverse posibile 5. Cum se păstrează OMERAN 6. Conţinutul ambalajului şi alte informaţii 1. Ce este OMERAN şi pentru ce se utilizează OMERAN conţine substanţa activă omeprazol. OMERAN face parte din grupa de medicamente denumită „inhibitori ai pompei de protoni”. Acestea acţionează prin reducerea cantităţii de acid pe care o produce stomacul. OMERAN este indicat pentru tratarea urmatoarelor boli: La adulţi:  Boala de reflux gastro-esofagian (BRGE). Acidul din stomac trece în esofag (tubul care uneşte gâtul cu stomacul) provocând durere, inflamaţie şi senzaţie de arsuri în capul pieptului, la stomac (pirozis).  Ulcere în partea de sus a intestinului (ulcer duodenal) sau în stomac (ulcer gastric).  Ulcere infectate cu bacteria numită „Helicobacter pylori”. Dacă aveţi acest tip de ulcer, doctorul dumneavoastră vă poate prescrie de asemenea antibiotice pentru tratarea infecţiei şi pentru a permite ulcerului să se vindece.  Ulcere cauzate de medicamente numite AINS (Anti-Inflamatoare Non-Steroidiene). OMERAN 20 poate fi utilizat de asemenea şi pentru prevenirea formării ulcerelor asociate tratamentului cu AINS.  Prea mult acid în stomac din cauza unei tumori din pancreas (sindromul ZollingerEllison). La copii: Copii cu vârsta peste 2 ani şi cu greutatea corporală mai mare de 20 kg  Boala de reflux gastro-esofagian (BRGE). Acidul din stomac trece în esofag (tubul care uneşte gâtul cu stomacul) provocând durere, inflamaţie şi senzaţie de arsuri în capul pieptului, la stomac (pirozis). La copii, simptomele acestei boli pot include şi întoarcerea conţinutului stomacului în gură (regurgitare) stare de rău (vǎrsǎturǎ) şi creşterea prea mică în greutate. 2 Copii şi adolescenţi cu greutatea corporală mai mare de 30 kg  Ulcere infectate cu bacteria numită „Helicobacter pylori”. Dacă copilul dumneavoastră are acest tip de ulcer, doctorul dumneavoastră poate să îi prescrie de asemenea antibiotice pentru a trata infecţia şi pentru a permite ulcerului să se vindece. 2. Ce trebuie să ştiţi înainte să utilizaţi OMERAN Nu utilizaţi OMERAN:  Dacă sunteţi alergic (hipersensibil) la omeprazol sau la oricare dintre excipienţii medicamentului OMERAN.  Dacă sunteţi alergic la medicamente conţinând alţi inhibitori ai pompei de protoni (ex. pantoprazol, lansoprazol, rabeprazol, esomeprazol).  Dacă luaţi un medicament ce conţine nelfinavir (utilizat pentru tratamentul infecţiei HIV). Dacă nu sunteţi sigur, consultaţi-vă cu medicul sau farmacistul dumneavoastră înainte să luaţi OMERAN. Atenţionări şi precauţii Înainte să utilizaţi OMERAN adresaţi-vă medicului sau farmacistului. OMERAN poate masca simptomele altor boli. De aceea, dacă aveţi oricare din simptomele de mai jos înainte să începeţi sǎ luaţi OMERAN sau în timpul tratamentului cu acesta, consultaţi-vă cu doctorul dumneavoastră:  Pierdeţi semnificativ greutate corporală fără un motiv întemeiat şi aveţi probleme la înghiţire.  Aveţi dureri de stomac sau indigestii.  Începeţi să vărsaţi mâncare sau sânge.  Eliminaţi scaune negre (materii fecale cu sânge).  Aveţi diaree severă sau persistentă, întrucât omeprazolul a fost asociat cu o creştere mică în diareea infecţioasă.  Aveţi probleme hepatice severe. Hipomagnezemie Dacă luaţi Omeran de mai mult de 3 luni este posibil ca nivelul magneziului în sânge să scadă. Nivelul scăzut de magneziu se poate observa prin simptome ca oboseală, contracţii musculare involuntare, dezorientare, convulsii (contracții bruşte, involuntare, prelungite ale musculaturii unui segment corporal sau ale întregului corp), ameţeli, creşterea frecvenţei inimii. Dacă aveţi aceste simptome, adresaţi-vă imediat medicului. Nivelul scăzut de magneziu poate duce la reducerea nivelului de potasiu şi calciu din sânge. Medicul poate să vă recomande să faceţi analize de sânge în mod regulat pentru a vă urmări nivelul de magneziu. Clopidogrel Omeprazol este un inhibitor CYP2C19. La iniţierea sau încheierea tratamentului cu omeprazol, trebuie luat în considerare potenţialul de interacţiune cu medicamente metabolizate de CYP2C19. Se observă interacţiunea între clopidogrel şi omeprazol (vezi Secţiunea Interacţiuni). Relevanţa clinică a acestei interacţiuni este incertă. Ca măsură de precauţie, se va descuraja utilizarea concomitentă a omeprazol şi clopidogrel. Risc de fracturi ale şoldului, încheieturii mâinii sau coloanei vertebrale Dacă luaţi inhibitori de pompă de protoni ca OMERAN mai mult de 1 an, aceştia pot determina o uşoară creştere a riscului de fracturi de şold, încheietura mâinii sau coloană vertebrală. Spuneţi medicului dumneavoastră dacă aveţi osteoporoză sau dacă luaţi corticosteroizi (grup de medicamente folosite pentru reducerea tumorilor, tratarea erupţiilor cutanate, reacţiilor alergice, bolilor autoimune, inflamaţiilor, acumulării de lichid la nivelul creierului, diminuarea stărilor de greaţă, stimularea apetitului), care pot creşte riscul de osteoporoză. 3 Lupus eritematos cutanat subacut (SCLE) Inhibitorii pompei de protoni sunt asociaţi cu foarte puţine cazuri de SCLE. Dacă apar leziuni, în special pe porţiunile de piele expuse la soare, şi dacă sunt însoţite de artralgie, bolnavul trebuie să se adreseze imediat medicului iar acesta va lua în considerare întreruperea tratamentului cu omeprazol. SCLE manifestat după tratament anterior cu un inhibitor al pompei de protoni poate creşte riscul de apariţie a SCLE în asociere cu alţi inhibitori ai pompei de protoni. Interferenţa cu testele de laborator Tratamentul cu Omeran poate determina creşterea nivelului de cromogranină A (CgA), iar această creştere poate interfera cu investigaţiile pentru tumorile neuroendocrine (tumori care apar la celulele endocrine (hormonale) şi sistemul nervos). Pentru a evita această interferenţă, medicul vă poate recomanda oprirea temporară a tratamentului cu omeprazol cu 5 zile înainte de determinarea nivelului de CgA din sânge. Dacă luaţi OMERAN pe termen lung (mai mult de 1 an) medicul dumneavoastră vă va monitoriza probabil la intervale de timp regulate. Trebuie să spuneţi medicului dumneavoastră orice simptome şi situaţii noi şi excepţionale. OMERAN împreună cu alte medicamente Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală. Aceasta deoarece OMERAN poate afecta modul în care acţionează anumite medicamente şi unele medicamente pot avea o influenţă asupra OMERAN. Nu luaţi OMERAN dacă sunteţi în tratament cu un medicament ce conţine nelfinavir (utilizat pentru tratamentul infecţiei HIV). Mentionaţi medicului dumneavoastră sau farmacistului dacǎ luaţi oricare dintre medicamentele de mai jos:  Ketoconazol, itraconazol sau voriconazol (medicamente folosite pentru tratamentul infecţiilor fungice)  Digoxinǎ (medicament pentru tratarea afecţiunilor cardiace)  Diazepam (medicament pentru tratarea anxietăţii, pentru relaxarea muşchilor sau pentru tratarea epilepsiei)  Fenitoinǎ (medicament pentru tratamentul epilepsiei). Dacă luaţi fenitoină, medicul dumneavoastră va trebui să vă monitorizeze când începeţi sau terminaţi tratamentul cu OMERAN  Medicamente utilizate pentru subţierea sângelui, cum sunt warfarina sau alte blocante ale vitaminei K. Medicul dumneavoastră va trebui să vă monitorizeze când începeţi sau terminaţi tratamentul cu OMERAN  Rifampicină (utilizată pentru tratamentul tuberculozei)  Atazanavir (utilizat pentru tratarea infecţiei HIV)  Tacrolimus (în cazul transplanturilor de organe)  Sunătoare (Hypericum perforatum) (utilizată pentru tratamentul depresiei uşoare)  Cilostazol (utilizat pentru tratamentul claudicaţiei intermitente)  Saquinavir (utilizat pentru tratarea infecţiei HIV)  Clopidogrel (utilizat pentru prevenirea formării cheagurilor de sânge (trombilor))  Metotrexat (medicament chimioterapic utilizat în doze mari pentru tratamentul cancerului). Dacă medicul dumneavoastră v-a prescris antibioticele amoxicilină şi claritromicină în asociere cu OMERAN, pentru tratarea ulcerelor cauzate de infecţia cu Helicobacter pylori, este foarte important să îl informaţi pe medic în legătură cu orice alte medicamente pe care le luaţi. OMERAN cu alimente şi băuturi Puteţi să luaţi capsulele cu alimente sau pe stomacul gol. 4 Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Înainte să luaţi OMERAN, spuneţi medicului dumneavoastră că sunteţi gravidă sau că încercaţi să rămâneţi gravidă. Medicul dumneavoastră va decide dacă puteţi lua OMERAN în această perioadă. Medicul dumneavoastră va decide dacă puteţi lua OMERAN în timpul alăptării. Conducerea vehiculelor şi folosirea utilajelor Este puţin probabil ca OMERAN să vă afecteze capacitatea de a conduce vehicule sau de a folosi utilaje. Pot apărea reacţii adverse cum sunt ameţeli şi tulburări de vedere (vezi pct. 4). Nu trebuie să conduceţi vehicule sau să folosiţi utilaje dacă aveţi astfel de reacţii adverse. OMERAN conţine zahăr. Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. Omeran conţine sodiu <1 mmol (23 mg) pe doză, adicǎ practic „nu conţine sodiu”. 3. Cum să utilizaţi OMERAN Utilizaţi întotdeauna acest medicament exact aşa cum v-a spus medicul dumneavoastră. Discutaţi cu medicul dumneavoastră sau cu farmacistul dacă nu sunteţi sigur. Medicul dumneavoastră vă va spune câte capsule să luaţi şi pentru cât timp. Aceasta depinde de afecţiunea dumneavoastră şi de ce vârstă aveţi. Dozele recomandate sunt: Adulţi: Pentru tratarea simptomelor BRGE (Bolii de reflux gastro-esofagian) cum sunt pirozisul (senzaţie de arsuri în capul pieptului, la stomac) şi regurgitările acide (întoarcerea conţinutului stomacului în gură):  Dacă medicul dumneavoastră a constatat că esofagul vă este uşor afectat, doza uzuală este de 20 mg o dată pe zi, timp de 4-8 săptămâni. Dacă esofagul nu vi s-a vindecat, medicul dumneavostră vă poate spune să luaţi o doză de 40 mg pentru încă 8 săptămâni.  După ce esofagul s-a vindecat, doza uzuală este de 10 mg o dată pe zi.  Dacă esofagul nu a fost afectat, doza uzuală este de 10 mg o dată pe zi. Pentru tratarea ulcerelor în partea de sus a intestinului (ulcer duodenal):  Doza uzuală este de 20 mg o dată pe zi, timp de 2 săptămâni. Dacă ulcerul nu s-a vindecat, medicul dumneavoastră vă poate spune să luaţi aceeaşi doză pentru încă 2 săptămâni.  Dacă ulcerul nu s-a vindecat complet, doza poate fi crescută la 40 mg o dată pe zi, timp de 4 săptămâni. Pentru tratarea ulcerelor stomacului (ulcer gastric):  Doza uzuală este de 20 mg o dată pe zi, timp de 4 săptămâni. Dacă ulcerul nu s-a vindecat, medicul dumneavoastră vă poate spune să luaţi aceeaşi doză pentru încă 4 săptămâni.  Dacă ulcerul nu s-a vindecat complet, doza poate fi crescută la 40 mg o dată pe zi, timp de 8 săptămâni. Pentru prevenirea recidivei ulcerului duodenal sau gastric: 5  Doza uzuală este de 10 mg sau 20 mg o dată pe zi. Medicul dumneavoastră poate creşte doza pînă la 40 mg o dată pe zi. Pentru tratarea ulcerelor duodenale şi gastrice cauzate de AINS (medicamente antiinflamatoare nonsteroidiene):  Doza uzuală este de 20 mg o dată pe zi, timp de 4-8 săptămâni. Pentru prevenirea ulcerelor duodenale şi gastrice asociate tratamentului cu AINS:  Doza uzuală este de 20 mg o dată pe zi. Pentru tratarea ulcerelor cauzate de infecţia cu Helicobacter pylori şi pentru prevenirea recidivei acestuia:  Doza uzuală este de 20 mg, de două ori pe zi, timp de 1 săptămână.  Medicul dumneavoastră vă va spune să mai luaţi şi douǎ dintre antibioticele amoxicilină, claritromicină şi metronidazol. Pentru tratarea excesului de acid din stomac, cauzat de o tumoră din pancreas (sindrom ZollingerEllison):  Doza uzuală este de 60 mg o dată pe zi.  Medicul dumneavoastră va ajusta doza în funcţie de necesităţile dumneavoastră şi va decide cât timp să luaţi medicamentul. Copii: Pentru tratarea simptomelor BRGE (Bolii de reflux gastro-esofagian) cum sunt pirozisul (senzaţie de arsuri în capul pieptului, la stomac) şi regurgitările acide (întoarcerea conţinutului stomacului în gură):  Copiii cu vârsta peste 2 ani sau cu greutate corporală mai mare de 20 kg pot lua OMERAN. Doza pentru copii va fi stabilită în funcţie de greutatea copilului. Medicul va decide doza corectă. Pentru tratarea ulcerelor cauzate de infecţia cu Helicobacter pylori şi pentru prevenirea recidivei acestora:  Copiii cu greutatea corporală mai mare de 30 kg pot lua OMERAN. Doza pentru copii va fi stabilită în funcţie de greutatea copilului. Medicul va decide doza corectă.  Medicul dumneavoastră va mai prescrie pentru copilul dumneavoastră şi două antibiotice, amoxicilină şi claritromicină. Cum se utilizează OMERAN  Este recomandat să luaţi aceste capsule dimineaţa.  Capsulele se vor administra cu alimente sau pe stomacul gol.  Capsulele se înghit întregi, împreună cu o jumătate de pahar de apă. Nu se mestecă sau sfărâmă capsulele deoarece acestea conţin peleţi (microgranule) acoperiţi, care nu permit medicamentului să fie distrus de acidul din stomac. De aceea este important să nu fie distruşi peleţii (microgranulele). Ce să faceţi dacă dumneavoastră sau copilul dumneavoastră aveţi dificultăţi în a înghiţi capsulele  Deschideţi capsulele şi înghiţiţi direct conţinutul cu o jumătate de pahar de apă sau puneţi conţinutul într-un pahar cu apă plată (necarbogazoasă), suc din fructe acide (de exemplu suc de mere, portocale sau ananas) sau compot de mere.  Agitaţi amestecul înainte să îl beţi (amestecul nu trebuie să fie clar), apoi beţi imediat amestecul sau în următoarele 30 de minute.  Pentru a vă asigura că aţi băut tot medicamentul, clătiţi paharul foarte bine cu o jumătate de pahar de apă şi beţi conţinutul. Granulele solide conţin medicamentul şi nu se vor mesteca sau sfărâma. 6 Dacă utilizaţi mai mult OMERAN decât trebuie Dacă luaţi mai mult OMERAN decât v-a prescris medicul dumneavoastră, adresaţi-vă imediat medicului dumneavoastră sau farmacistului. Dacă uitaţi să utilizaţi OMERAN Dacă aţi uitat să luaţi o doză, luaţi-o de îndată ce vă amintiţi. Totuşi, dacă este timpul pentru următoarea doză, săriţi peste doza pe care aţi uitat-o. Nu luaţi o doză dublă pentru a compensa doza uitată. Dacă încetaţi să utilizaţi OMERAN Daca aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate determina reacţii adverse, cu toate că nu apar la toate persoanele. Dacă observaţi una din reacţiile adverse rare, dar grave, întrerupeţi administrarea OMERAN şi contactaţi imediat medicul dumneavoastră: - Apariţia bruscă a respiraţiei şuierătoare, umflarea buzelor, limbii şi gâtului sau corpului, erupţii pe piele, leşin sau dificultăţi în înghiţire (reacţii alergice severe). - Înroşirea pielii însoţită de băşici sau descuamare; pot sǎ aparǎ de asemenea vezicule severe şi hemoragie la nivelul buzelor, ochilor, nasului şi organelor genitale (poate fi Sindromul StevensJohnson sau Necroliză Epidermică Toxică =TEN). - Piele galbenă, urină închisă la culoare şi oboseală, reprezentând simptome ale problemelor hepatice. Alte reacţii adverse includ: Reacţii adverse frecvente (pot afecta până la 1 din 10 pacienţi): - Durere de cap (cefalee) - Efecte asupra stomacului sau intestinului dumneavoastră: diaree, dureri abdominale, constipaţie, gaze (flatulenţă), polipi benigni (la nivelul stomacului) - Senzaţie de rău (greaţă) sau stare de rău (vărsături). Reacţii adverse mai puţin frecvente (pot afecta până la 1 din 100 de pacienţi): - Umflarea picioarelor sau a gleznelor - Tulburări de somn (insomnie) - Ameţeală, senzaţii de furnicături ca ,,ace’’, somnolenţă - Senzaţie de învârtire a corpului (vertij) - Schimbări în rezultatele testelor sanguine de verificare a funcţiei hepatice - Erupţie pe piele, urticarie, mâncărimi ale pielii - Senzaţie generală de rău şi lipsă de energie - Fracturi ale şoldului, încheieturii mâinii, coloanei vertebrale. Reacţii adverse rare (pot afecta până la 1 din 1000 de pacienţi): - Tulburări sanguine precum reducerea numărului de globule albe sau trombocite. Acestea pot provoca slăbiciune, vânătăi sau creşterea riscului de infecţii - Reacţii alergice, uneori foarte severe, incluzând umflarea buzelor, limbii şi gâtului, febră, respiraţie şuierătoare - Concentraţii scăzute de sodiu în sânge. Acestea pot provoca slăbiciune, vărsături şi crampe - Agitaţie, confuzii sau depresie - Tulburări ale gustului - Tulburări vizuale, cum ar fi vederea înceţoşată - Instalarea bruscă a respiraţiei şuierătoare sau dificultăţi respiratorii (bronhospasm) 7 - Uscăciunea gurii - Inflamaţii în interiorul gurii - O infecţie numită candidoză care poate afecta intestinul şi care este provocată de către o ciupercă (Candidoză gastro-intestinală) - Tulburări hepatice, incluzând icter ce provoacă îngălbenirea pielii, urina închisă la culoare, oboseală - Căderea părului (alopecie) - Erupţie pe piele la expunerea la lumina solară (fotosensibilitate) - Dureri articulare (artralgie) sau dureri musculare (mialgie) - Tulburări renale severe (nefrită interstiţială) - Transpiraţii excesive - Colită microscopică Reacţii adverse foarte rare (pot afecta până la 1 din 10000 de pacienţi): - Tulburări sanguine ce includ agranulocitoză (lipsa globulelor albe din sânge) - Agresivitate - Vederea, simţirea sau auzirea unor lucruri ce nu există (halucinaţii) - Tulburări hepatice severe ce duc la insuficienţă hepatică şi la inflamaţia creierului - Debut brusc al unei erupţii severe pe piele sau vezicule ori exfolieri ale pielii. Acestea pot fi însoţite de febră mare şi dureri articulare (eritem multiform, sindrom Stevens-Johnson, necroliză epidermică toxică) - Slăbiciune musculară - Creşterea sânilor la bărbaţi (ginecomastie) Reacţii adverse cu frecvenţă necunoscută (frecvenţa nu poate fi estimată din datele disponibile): - Hipomagnezemie (hipomagnezemia severă poate duce la hipocalcemie şi poate fi, de asemenea, asociată cu hipokalemia). - Lupus eritematos cutanat subacut (vezi Secţiunea Ce trebuie să ştiţi înainte să utilizaţi OMERAN). OMERAN poate avea în cazuri foarte rare reacţii adverse asupra globulelor albe, ducând la deficienţe imunitare. Dacă aveţi o infecţie cu simptome precum febră însoţită de stare generală sever alterată sau febră însoţită de simptomele unei infecţii locale, precum dureri la nivelul gâtului, faringelui sau gurii sau dificultăţi la urinare, trebuie să mergeţi la medicul dumneavoastră cât mai repede posibil, astfel încât lipsa globulelor albe (agranulocitoza) să poată fi exclusă printr-o analiză de sânge. În acest caz este important să daţi informaţii despre medicamentele pe care le luaţi. Nu trebuie să vă îngrijoraţi de această listă a posibilelor reacţii adverse. Puteţi să nu aveţi niciuna din aceste reacţii adverse. Dacă vreuna dintre reacţiile adverse se agravează sau dacă observaţi orice reacţie adversǎ nemenţionatǎ în acest prospect, vă rugăm să spuneţi medicului dumneavoastră sau farmacistului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează OMERAN A se păstra la temperaturi sub 25ºC, în ambalajul original. Nu lăsaţi acest medicament la vederea şi îndemâna copiilor. 8 Nu utilizaţi acest medicament după data de expirare înscrisă pe ambalaj. Data de expirare se referă la ultima zi a lunii respective. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine OMERAN -Substanţa activă este omeprazol. Fiecare capsulă gastrorezistentă conţine omeprazol 20 mg. -Celelalte componente sunt: sfere de zahăr (amidon de porumb, sucroză), laurilsulfat de sodiu, fosfat disodic anhidru, manitol, hipromeloză, macrogol 6000, talc, polisorbat 80, dioxid de titan (E171), copolimer acid metacrilic/acrilat de etil, galben de chinolină (E104), apă purificată, gelatină."
"Citiţi cu atenţie şi în întregime acest prospect înainte de a începe să luaţi acest medicament, deoarece conţine informaţii importante pentru dumneavoastră. Luaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Dacă după 3 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect: 1. Ce este Panadol Baby şi pentru ce se utilizează 2. Ce trebuie să știți înainte să utilizaţi Panadol Baby 3. Cum să utilizaţi Panadol Baby 4. Reacţii adverse posibile 5. Cum se păstrează Panadol Baby 6. Conținutul ambalajului și alte informații 1. Ce este Panadol Baby şi pentru ce se utilizează Panadol Baby este o suspensie orală cu gust plăcut de căpşuni, fără zahăr sau alcool, ce conţine paracetamol. Acesta este un analgezic (combate durerea) şi antipiretic (reduce febra). PanadolBaby este recomandat pentru tratamentul simptomatic eficace al durerilor din perioada erupţiei dentare şi a altor dureri dentare, al durerilor de urechi, al durerilor în gât, al durerilor de cap, migrenelor, durerilor musculare, dismenoreei, durerilor musculo-scheletice, pentru tratamentul simptomatic al febrei asociate răcelii şi stărilor gripale, bolilor infecţioase ale copilăriei, de exemplu pojar, tusea convulsivă, oreion şi vărsat de vânt şi al febrei post-vaccinare. PanadolBaby este recomandat şi pentru tratamentul simptomatic al durerii şi febrei din infecţiile tractului respirator în răceală şi gripă. Panadol Baby nu irită stomacul şi este uşor de administrat. 2. Ce trebuie să știți înainte să utilizaţi Panadol Baby Panadol Baby suspensie orală conţine paracetamol. Nu administraţi o cantitate mai mare de paracetamol decât doza recomandată deoarece vă puteţi afecta grav ficatul. Nu utilizaţi Panadol Baby dacă: - copilul dumneavoastră este alergic la paracetamol sau la oricare dintre celelalte componente ale medicamentului. - luaţi orice alte medicamente pe bază de prescripţie medicală sau disponibile fără prescripţie medicală care conţin paracetamol pentru a trata durerea, febra, simptomele de răceală şi gripă, sau medicamente pentru a vă ajuta să dormiţi. Citiţi întotdeauna şi urmaţi instrucţiunile de pe ambalaj şi din acest prospect. Atenţionări şi precauţii Înainte de a utiliza acest medicament vă rugăm să spuneţi medicului dumneavoastră dacă: 2 - copilul suferă de afecţiune hepatică sau renală; - copilul este subponderal sau subnutrit ; - există un consum regulat de alcool etilic; - copilul are intoleranţă la unele categorii de glucide, deoarece conţine maltitol şi sorbitol; - i se administrează copilului şi alte medicamente; - copilul are o infecţie gravă, aceasta mărind riscul apariţiei acidozei metabolice. Simptomele acidozei metabolice includ: respiraţie adâncă, rapidă, dificilă; greaţă, vomă; pierderea poftei de mâncare. Contactaţi medicul imediat dacă se constată o combinaţie a acestor simptome. Este posibil să fie necesar să nu mai folosiţi deloc acest medicament sau să limitaţi cantitatea de paracetamol pe care o ia copilul dumneavoastră. Panadol Baby nu trebuie administrat copilului mai mult de 3 zile fără recomandarea medicului. În cazul copiilor născuţi prematur şi în particular al celor mai mici de 3 luni, produsul se administrează numai la recomandarea medicului. Dacă simptomele persistă, adresaţi-vă medicului. Nu lăsaţi medicamentul la vederea şi îndemâna copiilor. Panadol Baby împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente. Efectele altor medicamente pot fi modificate sau aceste medicamente pot modifica efectele Panadol Baby, dacă acestea sunt administrate concomitent. În acest caz, medicul dumneavoastră poate schimba tratamentul dumneavoastră sau instrucţiunile de dozare. Nu utilizaţi Panadol Baby împreună cu alte medicamente care conţin paracetamol. Înainte de administrarea medicamentului informaţi medicul dumneavoastră dacă copilul a luat sau ia unul din următoarele medicamente: - warfarină sau alte alte medicamente similare (folosite pentru subţierea sângelui); - metoclopramid sau domperidon utilizate pentru tratamentul senzaţiei de greaţă sau vărsătură; - colestiramină (pentru tratamentul hipercolesterolemiei); - barbiturice (somnifere); - antidepresive triciclice; - anticonvulsivante. Sarcina şi alăptarea Acest medicament este destinat uzului pediatric. Dacă totuşi se administrează persoanelor însărcinate consultaţi medicul înainte de a lua acest medicament. Utilizaţi cea mai mică doză eficientă necesară pentru a ameliora simptomele, pentru cea mai scurtă perioadă de timp. Acest medicament se poate administra în timpul alăptării. Conducerea vehiculelor şi folosirea utilajelor Paracetamolul nu afectează capacitatea de a conduce vehicule şi de a folosi utilaje. Panadol Baby conţine maltitol (E 965) şi sorbitol lichid (E 420). Dacă medicul v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. Fiecare 1 ml de suspensie Panadol Baby conţine 150 mg sorbitol. Sorbitolul este o sursă de fructoză. Dacă medicul dumneavoastră v-a spus că dumneavoastră (sau copilul dumneavoastră) aveți intoleranță la anumite glucide sau aţi fost diagnosticat cu intoleranță ereditară la fructoză, o boală genetică rară nu poate metaboliza fructoza, spuneți medicului dumneavoastră înainte ca dumneavoastră (sau copilul dumneavoastră) să luați acest medicament. Pacienții cu intoleranță ereditară la fructoză nu trebuie să ia acest medicament. Sorbitolul poate determina disconfort gastrointestinal și efect laxativ ușor. Maltitolul poate avea efect laxativ uşor. Conţinutul caloric este de 2,3 kcal/g maltitol (sau izomaltitol). 3 Panadol Baby conţine metilparaben (E 218) şi propilparaben (E 216). Pot provoca reacţii alergice (posibil întârziate). Consultaţi medicul înainte de a utiliza acest medicament. Acest medicament conţine sodiu mai puţin de 1 mmol (23 mg) per doză, adică practic “nu conţine sodiu”. 3. Cum să utilizaţi Panadol Baby Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Acest medicament este destinat pentru administrare orală. A se agita flaconul înainte de utilizare. Mod de administrare Greutate Doză (ml) pentru o administrare 4 kg 2,0 5-6 kg 3,0 7-9kg 4,0 10-12kg 6,0 13-15kg 8,0 16-19 kg 10,0 20-25 kg 12,0 26-31 kg 16,0 32-42 kg 20,0 Cum să folosiţi seringa dozatoare: 1. Introducerea seringii în flacon: Deschideţi flaconul, îndepărtaţi capacul şi împingeţi pistonul complet înăuntrul seringii dozatoare, apoi introduceţi ferm seringa în gâtul flaconului. 2. Măsurarea dozei corecte: Întoarceţi flaconul cu gâtul în jos şi trageţi uşor suspensia în seringă, în doza corectă pentru copilul dumneavoastră. Doza corectă este obţinută atunci când zona cea mai largă a pistonului (circumferinţa pistonului) întâlneşte gradaţia corectă marcată în ml pe seringa dozatoare. 3. Îndepărtarea seringii din flacon: Întoarceţi flaconul cu gâtul în sus şi scoateţi seringa din flacon răsucind-o uşor. 4 După ce administraţi medicamentul apăsaţi capacul flaconului în jos şi rotiţi-l pentru a-l închide bine apoi răsuciţi înapoi capacul până auziţi un clic. Localizaţi doza necesară în tabelul de mai sus, în funcţie de greutatea copilului. Dacă este necesară o doză mai mare de 10 ml, repetaţi procedura. După utilizare, seringa trebuie spălată în apă caldă şi uscată. Doza poate fi repetată la fiecare 4 ore, la nevoie. Nu se administrează la un interval de timp mai mic de 4 ore. Nu se administrează mai mult de 4 doze în decurs de 24 de ore. PanadolBaby nu se administrează mai mult de 3 zile fără recomandarea medicului. Nu depăşiţi dozele recomandate. Trebuie să utilizaţi întotdeauna cea mai mică doză eficientă necesară pentru a ameliora simptomele şi trebuie să folosiţi acest medicament pentru cea mai scurtă perioadă de timp necesară. Dacă simptomele persistă, solicitaţi consult medical. PanadolBaby nu este recomandat copiilor cu vârstă mai mică de 1 lună. Nu se administrează mai mult de 3 zile fără recomandarea medicului. Copii cu vârsta mai mică de 3 luni: dacă febra persistă mai mult de 24 de ore (4 doze) cereţi sfatul medicului pentru a vă asigura că febra cauzată de o infecţie serioasă este rapid diagnosticată. Dacă sugarul s-a născut prematur sau dacă este mai mic de 3 luni, solicitaţi consult medical înainte de administrare. Dacă utilizaţi mai mult Panadol Baby decât trebuie Dacă dumneavoastră credeţi că copilul a luat mai mult decât doza recomandată, vă rugăm să vă adresaţi imediat medicului sau mergeţi la camera de gardă a celui mai apropiat spital, chiar dacă copilul se simte bine şi nu are simptome deoarece supradozajul cu paracetamol poate determina insuficienţă hepatică. Dacă uitaţi să utilizaţi Panadol Baby Dacă aţi uitat să administraţi o doză la timpul potrivit nu vă îngrijoraţi. Administraţi următoarea doză imediat, iar după 4-6 ore reluaţi tratamentul obişnuit. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Încetaţi să mai utilizaţi Panadol Baby şi consultaţi imediat medicul dacă observaţi următoarele reacţii adverse ale paracetamolului care sunt rare, dar pot apărea:  reacţii alergice cum ar fi erupţii sau iritaţii cutanate, uneori cu probleme respiratorii sau tumefacţie la nivelul buzelor, a limbii, a gâtului sau a feţei;  iritaţie a pielii, descuamare sau ulcere bucale;  vânătaie inexplicabilă sau sângerare neaşteptată;  dacă anterior aţi avut dificultăţi de respiraţie când aţi luat acid acetilsalicilic (aspirină) sau alte antiinflamatoare nesteroidiene şi acum aveţi aceeaşi reacţie la acest medicament. Au fost raportate cazuri foarte rare de reacţii cutanate grave. Raportarea reacţiilor adverse: Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/ . Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5 5. Cum se păstrează Panadol Baby A nu se lăsa la vederea şi îndemâna copiilor. Nu utilizaţi acest medicament după data de expirare înscrisă pe ambalaj (după EXP). Data de expirare se referă la ultima zi a lunii respective. După prima deschidere a flaconului nu utilizaţi acest medicament mai mult de 6 luni. A se păstra la temperaturi sub 30°C. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Panadol Baby Substanţa activă este paracetamolul. Fiecare 1 ml de suspensie orală conţine 24 mg paracetamol. Celelalte componente sunt: sorbitol lichid (necristalizabil) (E 420), gumă xantan, metilparaben (E 218), propilparaben (E 216), acid citric anhidru, citrat trisodic dihidrat, glicerol, aromă de căpşuni, edetat disodic, sucraloză, maltitol lichid, apă purificată. Cum arată Panadol Baby şi conţinutul ambalajului Suspensie opacă spre translucidă, de culoare albă spre uşor maronie, cu aromă de căpşuni. Ambalaj Cutie cu un flacon din sticlă brună, cu sistem de închidere securizat pentru copii, din PP albă și PEÎD, prevăzut în interior cu inserție de sigilare din PEJD, conţinând 100 ml suspensie orală și o seringă dozatoare pentru administrare orală, din PP, cu piston din PEÎD albă, marcată cu gradaţii din 0,5 ml în 0,5 ml, până la 10 ml Cutie cu un flacon din sticlă brună, cu sistem de închidere securizat pentru copii, din PP albă și PEÎD, prevăzut în interior cu inserție de sigilare din PEJD, conţinând 60 ml suspensie orală și o seringă dozatoare pentru administrare orală, din PP, cu piston din PEÎD albă, marcată cu gradaţii din 0,5 ml în 0,5 ml, până la 10 ml Cutie cu un flacon din sticlă brună, cu sistem de închidere securizat pentru copii, din PP albă și PEÎD, prevăzut în interior cu inserție de sigilare din PEJD, conţinând 200 ml suspensie orală și o seringă dozatoare pentru administrare orală, din PP, cu piston din PEÎD albă, marcată cu gradaţii din 0,5 ml în 0,5 ml, până la 10 ml Este posibil ca nu toate mărimile de ambalaj să fie comercializate. "
"Citiți cu atenție și în întregime acest prospect înainte de a începe să utilizați acest medicament deoarece conține informații importante pentru dumneavoastră. Utilizați întotdeauna acest medicament conform indicațiilor din acest prospect sau indicațiilor medicului dumneavoastră sau farmacistului. - Păstrați acest prospect. S-ar putea să fie necesar să-l recitiți. - Întrebați farmacistul dacă aveți nevoie de mai multe informații sau recomandări. - Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. - Dacă după 7 zile nu vă simțiți mai bine sau vă simțiți mai rău, trebuie să vă adresați unui medic. Ce găsiți în acest prospect: 1. Ce este Parasinus și pentru ce se utilizează 2. Ce trebuie să știți înainte să utilizați Parasinus 3. Cum să utilizați Parasinus 4. Reacții adverse posibile 5. Cum se păstrează Parasinus 6. Conținutul ambalajului și alte informații 1. Ce este Parasinus și pentru ce se utilizează Parasinus este un decongestionant nazal de uz sistemic, analgezic şi antipiretic. Parasinus este indicat în: - profilaxia şi tratamentul inflamaţiei mucoasei nazale (rinită) de natură alergică şi vasomotorie şi pentru tratamentul simptomatic al răcelii comune şi gripei (pentru ameliorarea strănutului, rinoreei, congestiei nazale şi sinusale, febrei, cefaleei, a ochilor înlăcrimați, durerilor musculare și durerilor la nivelul sinusurilor) și pentru tratamentul simptomatic al durerilor uşoare şi moderate cu diferite localizări: dureri de cap, dureri în gât, dureri de articulaţii sau de spate, dureri dentare, dureri în timpul ciclului menstrual, nevralgii, migrene. Paracetamolul este indicat pentru tratamentul simptomatic al durerilor uşoare până la moderate şi ca antipiretic. Clorhidratul de pseudoefedrină reduce rinoreea şi congestia nazală. Clorfenamina potenţează efectele pseudoefedrinei şi induce o ameliorare a congestiei nazale, rinoreei şi strănutului datorită efectelor de diminuare a secreţiilor mucoase. 2 2. Ce trebuie să știți înainte să utilizați Parasinus Parasinus comprimate conţine paracetamol. Dacă luaţi o cantitate prea mare de paracetamol vă puteţi afecta grav ficatul. Nu utilizați Parasinus: - dacă sunteţi alergic (hipersensibil) la paracetamol, pseudoefedrină, clorfenamină, fenacetină, la alte antihistaminice, alte antiinflamatoare (risc crescut de reacţii alergice) sau la oricare dintre celelalte componente ale Parasinus; - dacă aveţi insuficienţă hepatocelulară (totalitatea manifestărilor clinice şi biologice consecutive unei diminuări importante a masei celulelor hepatice); - dacă aveţi deficit de glucozo-6-fosfat dehidrogenază; - dacă suferiţi de afecţiuni ale rinichiului (în acest caz puteţi utiliza Parasinus doar la recomandarea medicului); - dacă aveţi tulburări uretro-prostatice cu risc de retenţie urinară; - dacă aveţi o boală cu predispoziţie de creştere a tensiunii intraoculare şi scăderea acuităţii vizuale (aveți glaucom cu unghi închis sau predispoziţie la glaucom cu unghi închis; glaucom cu unghi deschis); - dacă aveţi o creştere anormală a tensiunii arteriale (hipertensiune arterială severă) sau o boală a inimii, insuficienţă coronariană severă; - dacă urmaţi tratament cu inhibitori de monoaminoxidază-IMAO (inclusiv o perioadă de 2 săptămâni de la oprirea tratamentului cu aceştia) (vezi pct. Parasinus împreună cu alte medicamente); - dacă urmaţi tratament cu medicamente pentru răceală şi gripă, congestie nazală sau nas înfundat, medicamente stimulante numite amfetamine (uneori folosite în tratamentul tulburărilor de atenţie), medicamente care inhibă pofta de mâncare sau alte medicamente care conţin antihistaminice (folosite uneori în tratarea alergiilor); - dacă sunteţi însărcinată sau alăptaţi (în acest caz puteţi utiliza Parasinus doar la recomandarea medicului); - dacă luaţi orice alte medicamente pe bază de prescripţie medicală sau disponibile fără prescripţie medicală care conţin paracetamol pentru a trata durerea, febra, simptomele de răceală şi gripă, sau medicamente care vă ajută să dormiţi. Nu se administrează copiilor cu vârsta sub 12 ani, decât la recomandarea medicului. Citiţi întotdeauna şi urmaţi instrucţiunile de pe ambalaj şi din acest prospect. Atenționări și precauții Înainte să utilizaţi acest medicament adresaţi-vă medicului dumneavoastră sau farmacistului: - Dacă aveți boli renale sau hepatice; - Dacă aveți greutatea sub cea normală sau sunteţi subnutrit; ˗ - Dacă consumați regulat alcool; Este posibil să fie necesar să nu mai folosiţi deloc acest medicament sau să limitaţi cantitatea de paracetamol pe care o luaţi.În caz de alcoolism şi afecţiuni hepatice, incluzând hepatita virală (creşte riscul hepatotoxicităţii) şi în caz de insuficienţă renală gravă (numai în tratamentul de lungă durată cu doze mari, în tratamentul ocazional fiind acceptabil); ˗ Este necesară monitorizarea funcţiilor hepatice în cazul tratamentului de lungă durată şi cu doze mari la pacienţii cu leziuni hepatice preexistente; ˗ În caz de insuficienţă renală gravă se impune prudenţă datorită riscului de acumulare; ˗ În caz de hiperactivitate a glandei tiroide, mărire în volum a prostatei, bătăi neregulate ale inimii, glaucom (creşterea tensiunii intraoculare), diabet, epilepsie sau feocromocitom; ˗ În caz de astm, bronşite sau tulburări cronice pulmonare; ˗ În caz de infecţie severă. În acest caz riscul apariţiei acidozei metabolice poate creşte. Semnele acidozei metabolice includ: respiraţie adâncă, rapidă, dificilă, stare de rău (greaţă) sau vomă, pierderea poftei de mancare. Contactaţi imediat medicul dacă prezentaţi o combinaţie a acestor simptome. 3 ˗ Sunt necesare precauţii suplimentare la administrarea acestui medicament dacă aveți prostata mărită în volum, datorită acţiunii asupra sfincterului vezical intern. La copii şi persoanele în vârstă este mult mai probabil să apară efecte anticolinergice neurologice şi un nivel crescut de energie, agitaţie, nervozitate. ˗ Clorfenamina se va administra cu precauţie la pacienţii cu afecţiuni cardiovasculare (mai ales la persoanele cu tensiune arterială crescută), pacienţilor care fac tratament cu alfa sau betablocante sau alte medicamente pentru hipertensiune arterială, persoane care prezintă o tulburare a ritmului inimii, presiune intraoculară crescută (glaucom), persoane care au o tumoră a medulosuprarenalei, astm bronşic, ulcer gastroduodenal, tulburări care opresc tranzitul gastro-intestinal (obstrucţie pilorică) şi epilepsie. Proprietăţile numite anticolinergice ale clorfenaminei pot provoca somnolenţă, ameţeli, vedere înceţoşată şi dificultăţi de coordonare a mişcării la unii pacienţi, ceea ce poate afecta serios abilitatea de a conduce vehicule şi de a folosi utilaje. Sfatul medicului ar trebui să fie solicitat înainte de a lua clorfenamină concomitent cu acest medicament deoarece utilizarea concomitentă cu medicamente care provoacă sedare, cum ar fi medicamentele care combat anxietatea şi cele care provoacă somnul, poate determina o creştere a efectelor sedative. - Dacă prezentați eritem generalizat febril asociat cu pustule, încetați să luați Parasinus și adresați-vă medicului dumneavoastră sau solicitați asistență medicală imediat. Vezi punctul 4. - Din cauza inflamației colonului (colită ischemică) pot apărea dureri abdominale bruște sau sângerare rectală la administrarea de Parasinus. Dacă manifestați aceste simptome gastrointestinale, încetați utilizarea de Parasinus și adresați-vă imediat medicului dumneavoastră sau solicitați asistență medicală. Vezi pct. 4. Întrerupeţi imediat administrarea medicamentului şi solicitaţi imediat asistenţă medicală în cazul în care: - Aveţi brusc dureri abdominale sau sânge în scaun. - Simţiţi brusc dureri severe de cap. - Simţiţi somnolenţă, nervozitate, tulburări de somn, oboseală, ameţeală, dificultăţi de concentrare, lipsă de coordonare, vedere înceţoşată, gura uscată, greaţă sau senzaţie de vomă – aceste efecte pot apărea ocazional. În cazuri rare au fost raportate halucinaţii, în special la copii. - Au fost raportate cazuri rare de encefalopatie posterioară reversibilă/ sindrom cerebral vasoconstrictor reversibil în urma administrării simpatomimeticelor, inclusiv pseudoefedrina. Siptomele raportate au inclus apariţia unor dureri severe de cap, greaţă, vărsături şi tulburări de vedere. În majoritatea cazurilor, simptomele au fost remediate în decursul a câtorva zile, prin administrarea tratamentului potrivit. În cazul constatării simptomelor encefalopatiei posterioare reversibilă/ sindromului cerebral vasoconstrictor reversibil, trebuie oprită administrarea de pseudoefedrină, solicitându-se sfatul medicului. Dacă simptomele persistă, cereţi sfatul medicului. A nu se lăsa la vederea şi îndemâna copiilor. Cereţi sfatul medicului dacă vă aflaţi sau dacă v-aţi aflat în trecut într-una din situaţiile de mai sus. Parasinus împreună cu alte medicamente Spuneți medicului dumneavoastră sau farmacistului dacă utilizați, ați utilizat recent sau s-ar putea să utilizați orice alte medicamente, inclusiv dintre cele eliberate fără prescripţie medicală. Utilizarea concomitentă a acestui medicament cu medicamente simpatomimetice (cum ar fi decongestionante, suprimante pentru pofta de mâncare şi amfetamine ca psihostimulante) care interferă cu catabolismul aminelor simpatomimetice, pot cauza ocazional o creştere a tensiunii arteriale. Agoniştii morfinei, antiacidele, cărbunele activat şi anticolinergicele scad viteza de absorbţie a paracetamolului, dar nu şi cantitatea totală absorbită, iar cisaprida îi creşte rata de absorbţie. 4 Toxicitatea paracetamolului este crescută de administrarea concomitentă cu alcool etilic, antiinflamatoare nesteroidiene, aspirină sau alţi salicilaţi, barbiturice, carbamazepine, hidantoine, rifampicină, sulfinpirazonă, săruri de aur. Paracetamolul creşte riscul de apariţie a reacţiilor adverse ale anticoagulantelor orale, antifungicelor derivate de imidazol, carmustinei şi înruditelor, doxorubicinei şi înruditelor, izoniazidei şi înruditelor, mercaptopurinei, ciclosporinei, cloramfenicolului, methotrexatului. Estrogenii şi contraceptivele estro-progestative cresc metabolismul hepatic al paracetamolului. Paracetamolul poate reduce efectele neplăcute legate de administrarea interferonului. Efectul anticoagulant al warfarinei şi al altor cumarine poate fi amplificat prin utilizarea zilnică prelungită de produse care conţin paracetamol cu risc crescut de hemoragie; dozele ocazionale nu au nici un efect semnificativ. Riscul de apariţie a reacţiilor adverse ale clorfenaminei este crescut de administrarea concomitentă cu deprimante ale sistemului nervos central SNC (antidepresive sedative, barbiturice, hipnotice, analgezice opioide, metadona, neuroleptice, anxiolitice, alcool etilic), atropina şi alte anticolinergice (antidepresive triciclice, antiparkinsoniene anticolinergice centrale, antispastice neurotrope, disopiramida, neuroleptice fenotiazinice), fenitoina (putând determina creşterea toxicităţii fenitoinei). Este contraindicată asocierea cu alcool etilic, sultopridă şi inhibitori de monoaminoxidază (IMAO). De asemenea este contraindicată asocierea cu IMAO şi datorită conţinutului de pseudoefedrină. Pseudoefedrina se asociază cu prudenţă cu guanetidina sau cu substanţe înrudite şi cu anestezice volatile halogenate. Produsele care conţin pseudoefedrină pot antagoniza efectul anumitor clase de antihipertensive (de exemplu, beta-blocante, metildopa, rezerpină, debrisoquină, guanetidină). Înainte să utilizaţi acest medicament verificaţi cu medicul dacă: - Luaţi medicamente pentru controlul tensiunii arteriale, medicamente numite alfa sau beta blocante. - Luaţi warfarină sau medicamente similare utilizate ca să vi se subţieze sângele. - Luaţi medicamente care tratează anxietatea (anxiolitice) sau care vă ajută să adormiţi (somnifere). - Luaţi medicamente care conţin fenitoină pentru tratarea epilepsiei. Interacţiuni cu testele de laborator: Paracetamolul poate modifica rezultatele unor determinări de laborator: glicemia, concentraţia serică de acid 5-hidroxiindolacetic, testul cu bentiromida pentru evaluarea funcţiei hepatice, concentraţia plasmatică de acid uric, bilirubina, lactat-dehidrogenaza, transaminaze, măsurarea timpului de protrombină. Clorfenamina poate inhiba răspunsul histaminic cutanat, inducând astfel rezultate fals-negative, de aceea este recomandabil să se oprească administrarea clorfenaminei cu cel puţin 72 de ore înainte de efectuarea testelor cutanate care utilizează extracte alergenice. Parasinus împreună cu alimente, băuturi și alcool Nu există restricţii legate de administrarea împreună cu alimente. Este interzis consumul de băuturi alcoolice în timpul tratamentului cu Parasinus. Sarcina, alăptarea și fertilitatea Nu se recomandă administrarea Parasinus în timpul sarcinii şi alăptării decât la sfatul medicului. Conducerea vehiculelor și folosirea utilajelor Datorită proprietăţilor anticolinergice ale clorfenaminei care pot provoca somnolenţă, ameţeală, vedere înceţoşată, la unii pacienţi produsul poate afecta grav capacitatea de a conduce autovehicule sau de a folosi utilaje. Acest produs poate cauza somnolenţă, ameţeală, vedere înceţoşată. Nu conduceţi vehicule şi nu folosiţi utilaje cât timp nu sunteţi siguri că sunteţi sau nu afectaţi de aceste efecte. 3. Cum să utilizați Parasinus 5 Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Pentru administrare orală. Trebuie să utilizaţi întotdeauna cea mai mică doză eficientă recomandată pentru a vă ameliora simptomele. Comprimatele se vor administra cu o jumătate de oră înainte de mese; se recomandă ingestia comprimatelor cu o cantitate suficientă de lichid. Interval minim între administrări: 4 ore. A nu se depăşi doza recomandată sau frecvenţa de administrare. Nu trebuie utilizat cu alte produse care conţin paracetamol, medicamente care ajută la reducerea congestiei mucoasei nazale sau medicamente folosite împotriva alergiei (antihistaminice), inclusiv preparate pentru tuse, gripă şi răceală. Pacienţii ar trebui să fie sfătuiţi să solicite consult medical dacă simptomele persistă mai mult de 7 zile. - Adulţi (inclusiv vârstnici) şi copii cu vârsta de 12 ani şi peste: 1-2 comprimate Parasinus la fiecare 4 sau 6 ore, după cum este necesar. Doza maximă zilnică este: 8 comprimate în 24 de ore. Intervalul minim de dozare este de 4 ore. - Copii sub 12ani: Nu este recomandat pentru copii cu vârsta sub 12 ani decât la sfatul medicului. - În caz de insuficienţă renală cu clearance-ul creatininei mai mic de 10 ml/min, intervalul între 2 doze trebuie să fie de cel puţin 8 ore. Dacă luaţi mai mult decât trebuie din Parasinus Consultaţi imediat medicul, chiar dacă nu aveţi nici un simptom, deoarece există riscul de insuficienţă hepatică. Simptome: Supradozajul cu paracetamol poate provoca insuficienţă hepatică. Supradozajul clorfenaminei produce efecte similare cu cele enumerate la reacţii adverse. Alte simptome pot include excitaţie paradoxală, tulburări cauzate de substanţe toxice, spasme ale muşchilor, oprirea temporară a respiraţiei, contracţia musculară lentă, susţinută, care determină mişcarea involuntară şi colaps cardiovascular, inclusiv schimbarea ritmului de bătaie a inimii. Supradozajul cu pseudoefedrină poate duce la simptome datorate stimulării sistemului nervos central şi cardio-vascular de exemplu excitare, agitaţie, halucinaţii, hipertensiune arterială şi aritmii. În cazurile severe pot să apară tulburări de comportament, spasme ale muşchilor, comă şi criză hipertensivă. Contracţiile plasmatice de potasiu pot fi reduse datorită schimburilor extracelulare şi intracelulare de potasiu. Tratament: Tratamentul trebuie instituit rapid în cazul supradozajului cu paracetamol chiar dacă simptomele de supradozaj nu sunt prezente. Se poate solicita administrarea de N-acetilcisteină cu metionină. Tratamentul supradozajului cu pseudoefedrină trebuie să includă măsurile standard de susţinere. Se folosesc beta blocante pentru a contracara complicaţiile cardiovasculare şi scăderea potasiului în sânge. Tratamentul supradozajului cu clorfenamină trebuie să fie un tratament de susţinere şi conform simptomelor specifice. Pentru spasme ale muşchilor şi stimularea marcată a sistemului nervos central este recomandat tratamentul cu diazepam parenteral. Dacă uitaţi să luaţi Parasinus Dacă uitaţi să luaţi un comprimat de Parasinus, luaţi-l imediat ce vă aduceţi aminte. Totuşi, dacă se apropie ora pentru doza următoare nu mai luaţi doza uitată şi aşteptaţi momentul pentru următoarea doză. Nu dublaţi dozele pentru a compensa dozele uitate. Dacă încetaţi să luaţi Parasinus 6 Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului. 4. Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. Reacţiile adverse pot apărea cu diferite frecvenţe, aşa cum sunt definite în continuare: foarte frecvente - afectează mai mult de un pacient din 10, frecvente - afectează între 1 şi 10 pacienţi din 100, mai puţin frecvente - afectează între 1 şi 10 pacienţi din 1000, rare - afectează între 1 şi 10 pacienţi din 10000, cu frecvenţa necunoscută – care nu poate fi estimată din datele disponibile. Paracetamol Reacţii adverse foarte rare: - Tulburări sanguine precum reducerea numărului de trombocite. Acestea pot provoca sângerări neobişnuite şi apariţia de hematoame. - Sensibilitatea organismului faţă de anumite substanţe. - Izbucniri bruşte ale unor reacţii ale pielii cum ar fi erupţii cutanate şi sindrom Stevens Johnson. - Spasm al bronhiilor provocat de tuse la pacienţii sensibili la aspirină şi alte AINS (antiinflamatoare nesteroidiene). Pseudoefedrină Reacţii adverse frecvente: - Nervozitate, insomnie, ameţeală, greaţă, vărsături, uscăciunea gurii. Reacţii adverse mai puţin frecvente: - Agitaţie. - Nelinişte, - Dificultate la urinare. - Retenţie urinară, aceasta este cel mai probabil să apară la persoanele care au hipertrofie de prostată cu risc de retenţie urinară. Reacţii adverse rare: - Halucinaţii, în particular la copii. - Accelerarea anormală a bătăilor inimii. - Bătaie rapidă sau neregulată a inimii. - Creşterea tensiunii arteriale. S-a observat o creştere a tensiunii arteriale sistolice. La administrarea dozelor terapeutice, efectele pseudoefedrinei asupra tensiunii arteriale nu sunt semnificative clinic. Reacţii adverse cu frecvenţă necunoscută: - Inflamație a colonului din cauza aportului insuficient de sânge (colită ischemică). - În primele 2 zile de tratament cu Parasinus, poate apărea brusc febră, înroșire a pielii sau multe pustule mici (simptome posibile ale pustulozei exantematice acute generalizate - PEGA). Vezi punctul 2. Opriți utilizarea Parasinus dacă prezentați aceste simptome și contactați medicul sau solicitați asistență medicală imediat. Clorfenamină Reacţii adverse foarte frecvente: - Sedare şi somnolenţă. Reacţii adverse frecvente: - Tulburări de atenţie, tulburări de coordonare, ameţeli, dureri de cap. - Vedere înceţoşată. - Greaţă, uscăciunea gurii. 7 - Oboseală. Reacţii adverse cu frecvență necunoscută: - Reacţii alergice uneori foarte severe (reacţii anafilactice). - Umflarea ţesutului subcutanat, reacţie frecventă asociată urticariei, reacţii anafilactice. - Lipsa poftei de mâncare. - Confuzie, excitaţie, iritabilitate, coşmaruri. Copiii şi persoanele în vârstă sunt mai predispuse la efectele neurologice anticolinergice şi de excitaţie paradoxală cum ar fi nivel crescut de energie, agitaţie, nervozitate. - Scăderea tensiunii arteriale. - Îngroşarea secreţiilor bronşice. - Vărsături, dureri abdominale, diaree, indigestie. - Inflamaţie a pielii, urticarie şi mâncărimi ale pielii, sensibilitate la lumină. - Spasme musculare, slăbiciune musculară. - Probleme la urinat. - Senzaţie de constricţie toracică. Nu trebuie să vă îngrijoraţi de această listă a posibilelor reacţii adverse. Puteţi să nu aveţi niciuna din aceste reacţii adverse. Copiii şi vârstnicii sunt mai predispuşi la a dezvolta reacţii adverse în cazul utilizării acestui medicament. Opriţi administrarea medicamentului şi comunicaţi imediat medicului dacă observaţi vreuna din următoarele reacţii adverse care sunt rare: - erupţii trecătoare pe piele şi alte alergii, prurit, inclusiv o reacţie alergică bruscă de mare amploare care implică întregul organism numită anafilaxie, uneori cu dificultăţi de respiraţie, inflamaţia buzelor, a limbii, a gâtului sau a feţei; - iritaţie a pielii sau descuamare sau ulcere bucale; - dificultăţi de urinare. Aceasta este cel mai probabil să apară la persoanele care au o creştere în volum a prostatei; - vânătăi inexplicabile sau sângerări neaşteptate; - dacă anterior aţi avut dificultăţi în respiraţie când aţi luat aspirină şi/sau alte antiinflamatoare nesteroidiene şi acum aveţi aceeaşi reacţie la acest medicament. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Parasinus Nu lăsați acest medicament la vederea și îndemâna copiilor. Nu utilizați acest medicament după data de expirare înscrisă pe ambalaj (după EXP). Data de expirare se referă la ultima zi a lunii respective. 8 A se pǎstra la temperaturi sub 25ºC, în ambalajul original. Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conține Parasinus - Substanţele active sunt: paracetamol 500 mg, maleat de clorfenamină 3 mg, clorhidrat de pseudoefedrină 30 mg - Celelalte componente sunt: amidon pregelatinizat, talc, povidonă, acid stearic, stearat de magneziu. Cum arată Parasinus și conținutul ambalajului Se prezintă sub formă de comprimate de culoare albă până la aproape albă, inscripţionate cu două puncte pe una din feţe. Cutie cu 2 blistere din PVC/Al a câte 10 comprimate. Cutie cu 2 blistere securizate pentru copii din PVC/Al-PET a câte 10 comprimate. Deținătorul autorizației de punere pe piață și fabricantul"
"Citiţi cu atenţie şi în întregime acest prospect înainte de a începe să luaţi acest medicament, deoarece conţine informaţii importante pentru dumneavoastră. Luaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 3 zile nu vă simţiţi mai bine sau vă simţiţi mai rău, trebuie să vă adresaţi unui medic. În acest prospect găsiţi: 1. Ce este ParaSinus Penta şi pentru ce se utilizează 2. Ce trebuie să ştiţi înainte să luaţi ParaSinus Penta 3. Cum să luaţi ParaSinus Penta 4. Reacţii adverse posibile 5. Cum se păstrează ParaSinus Penta 6. Conţinutul ambalajului şi alte informaţii 1. Ce este ParaSinus Penta şi pentru ce se utilizează ParaSinus Penta este utilizat pentru ameliorarea simptomelor de răceală şi gripă, incluzând febră, dureri de cap, dureri musculare, dureri în gât, precum şi a simptomelor asociate inflamaţiei sinusurilor (nas înfundat, durere la nivelul sinusurilor şi rinoree). Conţine cinci substanţe active: - paracetamol, care ameliorează durerea şi vă scade temperatura când aveţi febră; - cafeină, cu un efect stimulant uşor; - clorhidrat de fenilefrină, un decongestionant care vă desfundă nasul şi sinusurile, ajutându-vă să respiraţi mai uşor; - terpinhidrat, un expectorant care favorizează eliminarea secreţiilor provenite din căile respiratorii; - vitamina C (acid ascorbic), care ajută la înlocuirea vitaminei C care se poate pierde în stadiile iniţiale de răceală şi gripă. 2. Ce trebuie să ştiţi înainte să luaţi ParaSinus Penta Parasinus Penta conţine paracetamol. Dacă luaţi o cantitate prea mare de paracetamol vă puteţi afecta grav ficatul. Nu luaţi ParaSinus Penta: 2  dacă sunteţi alergic (hipersensibil) la paracetamol, cafeină, clorhidrat de fenilefrină, terpinhidrat, acid ascorbic (vitamina C) sau la oricare dintre celelalte componente ale ParaSinus Penta,  dacă aveţi boli renale sau hepatice severe,  dacă aveţi deficit de enzimă glucozo-6-fosfat dehidrogenază,  dacă aveţi tensiune arterială mare,  dacă aveţi o tiroidă hiperactivă (hipertiroidie),  dacă aveţi diabet zaharat,  dacă aveţi feocromocitom (o tumoră în apropierea rinichilor),  dacă urmaţi tratament cu antidepresive triciclice sau inhibitori de monoaminooxidază-IMAO (inclusiv o perioadă de 2 săptămâni de la oprirea tratamentului cu aceştia) sau dacă urmaţi tratament cu beta blocante (vezi pct. Folosirea altor medicamente),  dacă urmaţi tratament cu alte decongestionante simpatomimetice,  dacă aveţi glaucom cu unghi închis (tensiune crescută la nivelul ochiului),  dacă sunteți gravidă.  dacă luați orice alte medicamente pe bază de prescripţie medicală sau disponibile fără prescripţie medicală care conțin paracetamol pentru a trata durerea, febra, simptomele de răceală şi gripă, sau pentru a vă ajuta să dormiţi. Citiţi întotdeauna şi urmaţi instrucţiunile de pe ambalaj şi din acest prospect. Nu se administrează copiilor cu vârsta sub 12 ani. Atenţionări şi precauţii Înainte de a utiliza acest medicament cereţi sfatul medicului: - dacă consumaţi frecvent băuturi alcoolice sau suferiţi de afecţiuni hepatice, inclusiv hepatită virală (creşte riscul hepatotoxicităţii); - dacă aveţi afecțiuni renale, insuficienţă renală gravă (numai în cazul tratamentului de lungă durată cu doze mari, tratamentul ocazional fiind acceptabil); - dacă aveţi leziuni hepatice preexistente este necesară monitorizarea funcţiilor hepatice în cazul tratamentului de lungă durată şi cu doze mari; - dacă aveţi greutatea sub cea normală sau sunteţi subnutrit, - dacă consumaţi regulat alcool etilic. Este posibil să fie necesar să evitaţi complet utilizarea acestui produs sau să limitaţi cantitatea de paracetamol pe care o luaţi. Înainte să utilizaţi acest medicament adresaţi-vă medicului dumneavoastră: - dacă prezentaţi mărirea volumului prostatei sau dificultăţi de urinare; - dacă aveţi boli de inimă; - dacă aveţi afecţiuni ale vaselor de sânge (de exemplu sindromul Raynaud, care se poate manifesta sub formă de dureri la nivelul degetelor ca răspuns la frig sau stres). - dacă alăptaţi. Evitaţi utilizarea acestui medicament pe perioada alăptatului.- - dacă aveţi o infecţie gravă, aceasta mărind riscul apariţiei acidozei metabolice. Simptomele acidozei metabolice includ: respiraţie adâncă, rapidă, dificilă; greaţă, vomă; pierderea poftei de mâncare. Contactaţi medicul imediat dacă aveţi o combinaţie a acestor simptome. Nu depăşiţi doza zilnică recomandată. Trebuie evitată utilizarea concomitentă a altor medicamente pentru gripă şi răceală, decongestionante (medicamente pentru ameliorarea congestiei nazale sau a nasului înfundat) sau a altor medicamente care conţin paracetamol. 3 ParaSinus Penta conține cafeină. Deoarece cafeina poate determina insomnie, nelinişte, anxietate, nu se recomandă administrarea medicamentului spre sfârşitul zilei. Consumul de cantităţi excesive de cafea sau ceai împreună cu utilizarea comprimatelor poate provoca senzaţia de tensiune şi iritare. Dacă simptomele persistă mai mult de 3 zile, adresaţi-vă medicului. ParaSinus Penta împreună cu alte medicamente Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală. În mod special discutaţi cu medicul dumneavoastră sau farmacistul: - dacă luaţi medicamente pentru tratarea depresiei cum ar fi antidepresive triciclice (de ex. amitriptilină); - dacă luaţi sau aţi luat în ultimele 2 săptămâni medicamente pentru tratamentul depresiei cunoscute ca IMAO (inhibitori de monoaminooxidază); - dacă luaţi beta blocante, utilizate pentru tratarea problemelor cardiace şi a tensiunii arteriale mari. În acest caz nu trebuie să utilizaţi ParaSinus Penta: - dacă luaţi medicamente care blochează sau stimulează senzaţia de foame; - dacă luaţi medicamente pentru afecţiuni cardiace (de exemplu digoxină); - dacă luaţi warfarină sau alte medicamente similare pentru subţierea sângelui (anticoagulante). În mod deosebit, este necesară prudenţă în cazul în care urmaţi tratament concomitent cu oricare dintre medicamentele mai jos menţionate: - medicamente care induc enzimele hepatice, de exemplu anumite hipnotice şi medicamente antiepileptice (printre altele glutetimidă, fenobarbital, fenitoină, carbamazepină) şi rifampicină (utilizată în tratamentul tuberculozei); acelaşi lucru este valabil şi pentru abuzul de alcool etilic; - medicamente care conduc la încetinirea evacuării gastrice, de exemplu propantelină; - medicamente care blochează sau stimulează senzaţia de foame; - digoxină (utilizată în boli cardiace); - colestiramină (răşină fixatoare de acizi biliari utilizată pentru a trata valorile mari ale colesterolului din sânge); - metoclopramidă (utilizată în tratamentul tulburărilor gastro-intestinale); - domperidonă (utilizată în ameliorarea simptomelor de greaţă şi vărsături); - medicamente antiinflamatoare nesteroidiene (în principal acid acetilsalicilic); - contraceptive orale; - zidovudină (utilizată în tratamentul infecţiilor cu HIV); - probenecid (utilizat în tratamentul gutei); - warfarină sau derivaţi de cumarină (medicamente numite anticoagulante care sunt utilizate ca să vi se subţieze sângele); - lamotrigină (utilizată în tratamentul epilepsiei); - cloramfenicol (un antibiotic); - barbiturice (medicamente care vă fac să vă simţiţi somnolent); - antihistaminice (medicamente utilizate în alergii); - tiroxină (un hormon tiroidian); - benzodiazepine (medicamente cu efecte sedative, care induc somnul şi/sau relaxante musculare); - cimetidină (utilizată în tratarea unor probleme gastro-intestinale); - disulfiram (medicament utilizat în tratarea alcoolismului); - efedrină (medicamente utilizate pentru tratamentul valorilor scăzute ale tensiunii arteriale, a şocului sau astmului bronşic); - enoxacină (antibiotic utilizat în tratarea anumitor infecţii); - ciprofloxacină şi norfloxacină (antibiotice utilizate în tratarea anumitor infecţii); - ergotamină (utilizată în tratamentul migrenelor); 4 - medicamente care conţin aluminiu; - deferoxamină (antidot specific utilizat în intoxicaţiile acute cu fier). Dacă urmează să faceţi anumite investigaţii de laborator, spuneţi medicului că luaţi paracetamol. ParaSinus Penta împreună cu alimente şi băuturi Acest medicament conţine cafeină. Evitaţi să consumaţi prea multe băuturi ce conţin cafeină (cafea, ceai sau băuturi energizante) în timpul tratamentului cu acest medicament. Sarcina, alăptarea şi fertilitatea Adresaţi-vă medicului dumneavoastră sau farmacistului pentru recomandări înainte de a lua orice medicament. ParaSinus Penta nu trebuie utilizat în timpul sarcinii, cu excepţia cazurilor în care medicul consideră acest lucru strict necesar. Se recomandă prudenţă în administrarea paracetamolului în perioada de alăptare. Evitaţi utilizarea acestui medicament pe perioada alăptării. Conducerea vehiculelor şi folosirea utilajelor Acest medicament poate cauza ameţeală. Dacă sunteţi afectaţi de ameţeală în timpul tratamentului cu acest medicament, nu conduceţi vehicule şi nu folosiţi utilaje. Informaţii importante privind unele componente ale ParaSinus Penta ParaSinus Penta conține colorantul Eurocol galben amurg (E 110), care poate provoca reacţii alergice. 3. Cum să luaţi ParaSinus Penta Pentru administrare orală. Luaţi întotdeauna cea mai mică doză eficientă pentru a vă ameliora simptomele. Adulţi, vârstnici şi adolescenţi (copii cu vârsta peste 12 ani) Doza uzuală este de 1-2 comprimate administrate la fiecare 4-6 ore, fără a se depăşi 8 comprimate în 24 de ore. Intervalul minim între administrări trebuie să fie de 4 ore. Nu depăşiţi doza recomandată. Nu se continuă tratamentul mai mult de 7 zile, fără sfatul medicului. Copii cu vârsta sub 12 ani ParaSinus Penta nu se administrează copiilor cu vârsta sub 12 ani. Dacă simptomele persistă consultaţi medicul. Dacă simptomele nu se ameliorează sau se agravează după 3 zile de tratament, situaţia clinică trebuie reevaluată. Dacă luaţi mai mult ParaSinus Penta decât trebuie Adresaţi-vă imediat medicului dumneavoastră chiar dacă vă simţiţi bine şi explicaţi-i exact cât de mult aţi luat. Medicul dumneavoastră vă va sfătui ce trebuie să faceţi. Este important să-i spuneţi medicului, chiar dacă vă simţiţi bine. Dacă o persoană a luat prea mult paracetamol, există riscul de afectare hepatică gravă întârziată. Dacă uitaţi să luaţi ParaSinus Penta 5 Luaţi doza de îndată ce vă amintiţi. Nu luaţi mai mult de o doză la fiecare 4 ore. Nu luaţi o doză dublă pentru a compensa doza uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacții adverse posibile Ca toate medicamentele, ParaSinus Penta poate provoca reacţii adverse, cu toate că nu apar la toate persoanele. Reacţiile adverse sunt clasificate în funcţie de frecvenţă, utilizând următoarea convenţie: Foarte frecvente: care afectează mai mult de 1 pacient din 10 Frecvente: care afectează mai puţin de 1 din 10 pacienţi Mai puţin frecvente: care afectează mai puţin de 1 din 100 pacienţi Rare: care afectează mai puţin de 1 din 1000 pacienţi Foarte rare: care afectează mai puţin de 1 din 10000 pacienţi Cu frecvenţă necunoscută: care nu poate fi estimată din datele disponibile Reacţii adverse foarte rare includ: - scăderea numărului unor celule sanguine numite plachete (trombocitopenie); - erupţii trecătoare pe piele şi alte alergii, inclusiv o reacţie alergică bruscă de mare amploare care implică întregul organism numită anafilaxie; - îngustarea căilor respiratorii datorită spasmului musculaturii (bronhospasm); - afecţiuni ale ficatului. Au fost raportate cazuri foarte rare de reacţii cutanate grave. Reacţii adverse cu frecvenţă necunoscută includ: - vărsături, diaree; - creştere a tensiunii arteriale; - dureri de cap; - ameţeli; - incapacitate de a dormi (insomnie); - perceperea supărătoare a bătăilor inimii (palpitaţii); - nervozitate şi iritabilitate Când luaţi acest medicament puteţi avea: dureri de cap, ameţeli, nervozitate, dificultate de a dormi, tensiune arterială crescută, greaţă şi vărsături. Aceste reacţii ar trebui să dispară dacă întrerupeţi administrarea de ParaSinus Penta. Încetaţi să mai luaţi ParaSinus Penta comprimate şi consultaţi imediat medicul dacă observaţi următoarele efecte adverse care sunt rare:  iritaţie a pielii, descuamare sau ulcere bucale;  reacţii alergice cum ar fi iritaţii ale pielii sau mâncărimi, însoţite uneori de probleme respiratorii sau umflarea buzelor, limbii, gâtului sau a feţei;  pierderea vederii, care se poate datora unei tensiuni crescute anormal la nivelul ochilor. Această reacţie este foarte rară, dar poate apărea cel mai probabil la persoanele care au glaucom.  vânătaie inexplicabilă sau sângerare neaşteptată;  ritm al inimii neobişnuit de rapid sau o senzaţie neobişnuită de bătăi rapide sau neregulate ale inimii; 6  dificultate la urinare. Această reacţie poate apărea cel mai probabil la bărbaţii care au prostata mărită.  dacă anterior aţi avut dificultăţi de respiraţie când aţi luat aspirină sau alte antiinflamatoare nesteroidiene şi acum aveţi aceeaşi reacţie la acest medicament. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează ParaSinus Penta Nu lăsaţi acest medicament la vederea şi îndemâna copiilor. Nu utilizaţi ParaSinus Penta după data de expirare înscrisă pe ambalaj, după EXP. Data de expirare se referă la ultima zi a lunii respective. A se păstra la temperaturi sub 25°C, în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine ParaSinus Penta - Substanţele active sunt paracetamol, cafeină, clorhidrat de fenilefrină, terpinhidrat şi acid ascorbic (vitamina C). Fiecare comprimat conţine paracetamol 500 mg, cafeină 25 mg, clorhidrat de fenilefrină 5 mg, terpinhidrat 20 mg şi acid ascorbic 38 mg. - Celelalte componente sunt amidon pregelatinizat, amidon de porumb, povidonă, sorbat de potasiu, laurilsulfat de sodiu, Eurocol galben amurg (E 110), acid stearic, talc. Cum arată ParaSinus Penta şi conţinutul ambalajului Comprimate în formă de capsulă, colorate în două straturi, de culoare albă pe o parte şi de culoare portocalie şi ştanţate cu „PSp” pe cealaltă parte. Cutie cu 1 blister din PVC/Al a 12 comprimate Cutie cu 2 blistere din PVC/Al a câte 12 comprimate. Cutie din carton/PVC tip portofel cu 1 blister din PVC/Al a 12 comprimate. Deţinătorul autorizaţiei de punere pe piaţă și fabricanții"
"Citiţi cu atenţie şi în întregime acest prospect înainte de a vi se administra acest vaccin deoarece conţine informaţii importante pentru dumneavoastră.  Păstraţi acest prospect. S-ar putea să fie necesar să-l recitiţi.  Dacă aveţi orice întrebări suplimentare, adresaţi-vă medicului dumneavoastră sau farmacistului.  Acest vaccin a fost recomandat numai pentru dumneavoastră. Nu îl daţi altor persoane.  Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Acest prospect a fost scris presupunând că persoana care îl citeşte este cea căreia i se administrează vaccinul, însa vaccinul poate fi administrat la adulţi şi copii, deci este posibil să îl citiţi pentru copilul dumneavoastră. În găsiţi în acest prospect 1. Ce este Priorix şi pentru ce se utilizează 2. Ce trebuie să stiţi înainte să vi se administreze Priorix 3. Cum se administrează Priorix 4. Reacţii adverse posibile 5. Cum se păstrează Priorix 6. Conţinutul ambalajului şi alte informaţii 1. Ce este Priorix şi pentru ce se utilizează Priorix este un vaccin folosit la copii începând de la vârsta de 9 luni, adolescenţi şi adulţi pentru a-i proteja împotriva bolilor provocate de virusurile rujeolei, oreionului şi rubeolei. Cum acţionează Priorix Când unei persoane i se administrează vaccinul, sistemul imunitar (apărarea naturală a organismului) va produce anticorpi pentru a proteja persoana împotriva infecţiilor determinate de virusurile rujeolic, urlian şi rubeolic. Deşi Priorix conţine virusuri vii, acestea sunt prea slabe pentru a produce rujeolă, oreion sau rubeolă la persoane sănătoase. 2. Ce trebuie să stiţi înainte să vi se administreze Priorix Priorix nu trebuie administrat dacă ● aţi avut vreodată o reacţie alergică la oricare dintre componentele vaccinului (enumerate la punctul 6). Simptomele unei reacţii alergice pot include erupţie pe piele însoţită de mâncărimi, dificultăţi în respiraţie şi umflarea feţei şi a limbii.  aţi avut vreodată o reacţie alergică la neomicină (un antibiotic). O dermatită de contact (erupţie la nivelul pielii atunci când aceasta este în contact direct cu alergeni cum este neomicina) nu ar trebui să fie o problemă, dar mai întâi vorbiţi cu medicul dumneavoastră; 2  aveţi o infecţie severă însoţită de febră mare. În aceste cazuri, vaccinarea va fi amânată până după recuperare. O infecţie minoră, cum este o răceală, nu ar trebui să fie o problemă, dar mai întâi vorbiţi cu medicul dumneavoastră;  aveţi orice boală (cum ar fi Virusul Imunodeficienţei Umane (HIV) sau Sindromul Dobândit al Imunodeficienţei (SIDA)) sau luaţi orice medicament care vă slăbeşte sistemul imunitar. În acest caz, administrarea vaccinului depinde de gradul dumneavoastră de protecţie imunitară.  sunteţi gravidă. În plus, sarcina trebuie evitată timp de o lună după vaccinare. Atenţionări şi precauţii Adresaţi-vă medicului dumneavoastră sau farmacistului înainte de a vi se administra Priorix dacă:  aveţi tulburări ale sistemului nervos central, aţi avut febră mare însoţită de convulsii sau aveţi un istoric familial de convulsii. În caz de febră mare după vaccinare, vă rugăm să cereţi imediat sfatul medicului dumneavoastră.  aţi avut vreodată reacţii alergice severe la proteinele din compoziţia oului.  aţi avut o reacţie adversă de învineţire rapidă a pielii sau sângerare neobişnuit de îndelungată după vaccinarea împotriva rujeolei, oreionului şi a rubeolei (vezi pct. 4).  aveţi un sistem imunitar slăbit (ca de exemplu o infecţie cu HIV). Trebuie să fiţi monitorizaţi atent, deoarece răspunsurile la vaccinuri pot fi insuficiente pentru a asigura protecţia împotriva bolii (vezi pct. 2 ‘Priorix nu trebuie administrat dacă’). Leşinul poate să apară (mai ales la adolescenţi) după, sau chiar înaintea administrării oricărei injecţii, ca răspuns la acul de seringă. Ca urmare, spuneţi medicului sau asistentei medicale în cazul în care aţi leşinat la o injectare anterioară. Dacă sunteţi vaccinat în decurs de 72 de ore de la contactul cu cineva care are rujeolă, Priorix vă va proteja, într-o anumită măsură, împotriva bolii. Copii cu vârsta sub 12 luni Copiii vaccinaţi în primul lor an de viaţă pot să nu fie complet protejaţi. Medicul dumneavoastră vă va sfătui dacă este necesară administrarea unei doze suplimentare de vaccin. Similar tuturor vaccinurilor, este posibil ca Priorix să nu protejeze complet toate persoanele care sunt vaccinate. Alte medicamente şi Priorix Vă rugăm să spuneţi medicului dumneavoastră sau farmacistului dacă luaţi sau aţi luat recent sau s-ar putea să luaţi orice alte medicamente (sau alte vaccinuri). Priorix poate fi administrat în acelaşi timp cu alte vaccinuri, precum cel împotriva difteriei, tetanosului şi pertussis (acelular), Haemophilus influenzae de tip b, cu vaccinurile polio orale sau inactivate, cu vaccinul hepatitic A, vaccinul hepatitic B, vaccinul împotriva varicelei, vaccinurile meningococice pentru serogrupul B, cât şi pentru serogrupul C, vaccinul meningococic pentru serogrupurile A, C, W135 şi Y şi cu vaccinurile pneumococice conjugate. Pentru mai multe informaţii, discutaţi cu medicul dumneavoastră sau cu asistenta medicală. Pentru fiecare dintre vaccinuri trebuie folosit un loc de injectare diferit. Dacă Priorix nu este administrat simultan cu alte vaccinuri vii atenuate, este recomandat un interval de cel puţin o lună între administrări. Dacă aţi primit recent o transfuzie de sânge sau de anticorpi umani (imunoglobuline), medicul dumneavoastră ar putea întârzia vaccinarea cu Priorix pentru cel puţin trei luni. 3 Dacă trebuie să vi se facă un test cu tuberculină, acesta trebuie făcut fie înainte, fie în acelaşi timp sau la 6 săptămâni după vaccinarea cu Priorix. Sarcina, alăptarea şi fertilitatea Priorix nu ar trebui administrat femeilor gravide. Dacă sunteţi gravidă sau alăptaţi, credeţi că sunteţi gravidă sau intenţionaţi să rămâneţi gravidă, adresaţi-vă medicului sau farmacistului înainte de a vi se administra acest vaccin. De asemenea este important să nu rămâneţi gravidă tip de o lună după vaccinare. În această perioadă trebuie să folosiţi o metodă contraceptivă eficientă pentru a evita sarcina. În caz de vaccinare neintenţionată cu Priorix a femeilor gravide, aceasta nu ar trebui să constituie un motiv de întrerupere a sarcinii. 3. Cum se administrează Priorix De regulă, Priorix este injectat sub piele sau în muşchi, fie în partea superioară a braţului, fie în partea exterioară a coapsei. Priorix este indicat pentru a fi admininstrat la copii începând cu vârsta de 9 luni, adolescenţi şi adulţi. Momentul potrivit şi numărul de injecţii care vă vor fi administrate vor fi stabilite de medicul dumneavoastră, pe baza recomandărilor oficiale adecvate. Niciodată nu trebuie administrat vaccinul într-o venă. 4. Reacţii adverse posibile Ca toate medicamentele, acest vaccin poate produce reacţii adverse, cu toate că nu apar la toate persoanele. Reacţiile adverse care au apărut în timpul studiilor clinice cu Priorix au fost următoarele: ♦ Foarte frecvente (acestea pot apărea la mai mult de 1 din 10 doze de vaccin): ● roşeaţă la locul injectării ● febră ≥ 38 o C ♦ Frecvente (acestea pot apărea în până la 1 din 10 doze de vaccin)  durere şi umflare la locul injectării  febră mai mare de 39,5 oC  erupţii trecătoare pe piele  infecţii ale căilor respiratorii superioare ♦ Mai puţin frecvente (acestea pot apărea la mai puţin de 1 din 100 doze de vaccin) ● infecţii ale urechii medii ● mărire a ganglionilor (de la nivelul gâtului, axilei (subsuoară) sau regiunii inghinale) ● pierderea poftei de mâncare ● nervozitate ● plâns anormal ● incapacitatea de a adormi (insomnie) ● înroşire, iritaţie şi secreţii ale ochilor (conjunctivite) ● bronşite ● tuse ● mărirea glandelor salivare (glande situate la nivelul obrazului) ● diaree ● vărsături 4 ♦ Rare (acestea pot apărea la mai puţin de 1 din 1000 doze de vaccin)  convulsii cu febră  reacţii alergice După punerea pe piaţă a Priorix, în câteva ocazii, au fost raportate următoarele reacţii adverse:  dureri ale articulaţiilor şi ale muşchilor  pete purpurii sau roşii-maronii sub piele sau sângerări apărute mai uşor decât normal cauzate de scăderea numărului de trombocite  reacţii alergice neaşteptate  infecţie sau inflamare a creierului, măduvei spinării şi a nervilor periferici având ca rezultat dificultate temporară la mers (instabilitate) şi/sau pierderea temporară a controlului asupra mişcărilor corpului, inflamarea unor nervi, incluzând posibile senzaţii de amorţirea extremităţilor sau pierderea senzaţiilor sau a mişcărilor normale (sindrom Guillain-Barre)  îngustarea sau blocajului unor vase de sânge  eritem polimorf (simptomele sunt: pete roşii, asemănătoare erupţiei din rujeolă, care apar pe membre şi uneori pe faţă şi pe restul corpului, însoţite de mâncărimi frecvente,)  simptome asemănătoare rujeolei şi oreionului (inclusiv umflare dureroasă, trecătoare a testiculelor şi ganglioni umflaţi la nivelul gâtului) Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Priorix A nu se lăsa la vederea şi îndemâna copiilor. Nu utilizaţi Priorix după data de expirare înscrisă pe ambalaj, după EXP. A se păstra şi transporta la frigider (2°C - 8°C). A nu se congela. A se păstra în ambalajul original pentru a fi protejat de lumină. După reconstituire, vaccinul trebuie administrat imediat. Dacă acest lucru nu este posibil, trebuie păstrat la frigider (2C – 8C) şi utilizat în decurs de 8 ore de la reconstituire. Medicamentele nu trebuie aruncate pe calea apei sau a reziduurilor menajere. Întrebaţi farmacistul cum să eliminaţi medicamentele care nu vă mai sunt necesare. Aceste măsuri vor ajuta la protejarea mediului. 6. INFORMAŢII SUPLIMENTARE 5 Ce conţine Priorix Substanţele active sunt: virusuri vii, atenuate, rujeolic, urlian şi rubeolic. Celelalte componente ale vaccinului sunt: Pulbere: aminoacizi, lactoză (anhidră), manitol, sorbitol Solvent:apă pentru preparate injectabile. Cum arată Priorix şi conţinutul ambalajului Priorix se prezintă ca pulbere şi solvent pentru soluţie injectabilă (pulbere în flacon monodoză şi solvent în fiolă sau în seringă preumplută (0,5 ml)) cu sau fără ace, în următoarele variante de ambalaj: - Ambalaje cu 1, 10, 20, 25, 40 sau 100. -cu 1 ac separat: ambalaje cu 20 sau 40. -cu 2 ace separate: ambalaje cu 1, 10, 25 sau 100. -fără ace: ambalaje cu 1, 10, 20, 25, 40 sau 100. Priorix se prezintă sub formă de pulbere de culoare albă - roz pal şi solventul - un lichid clar, incolor (apă pentru preparate injectabile) cu care se reconstituie vaccinul. Este posibil ca nu toate mărimile de ambalaj să fie comercializate. Alte surse de informaţii Informaţii detaliate privind acest medicament sunt disponibile pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/ Următoarele informaţii sunt destinate numai medicilor şi personalului medical: Ca în cazul tuturor vaccinurilor injectabile, trebuie să fie întotdeauna disponibile imediat tratamentul şi supravegherea medicală adecvată pentru eventualitatea apariţiei unor reacţii anafilactice rare după administrarea vaccinului. Alcoolul şi alte substanţe dezinfectante trebuie să se evapore înainte de injectarea vaccinului, pentru că pot inactiva sau atenua virusurile din vaccin. În niciun caz Priorix nu trebuie administrat intravascular. În absenţa unor studii de compatibilitate, acest vaccin nu trebuie amestecat cu alte medicamente. Solventul şi soluţia reconstituită vor fi inspectate vizual pentru depistarea oricăror particule străine şi/sau modificări ale aspectului fizic, înainte de reconstituire sau administrare. În cazul în care este observată oricare dintre acestea, solventul şi soluţia reconstituită nu se utilizează. Vaccinul trebuie reconstituit prin adăugarea întregului conţinut al fiolei cu solvent în flaconul cu pulbere. Amestecul va fi bine agitat până când pulberea este complet dizolvată în solvent. Vaccinul trebuie reconstituit prin adăugarea întregului conţinut al seringii preumplute cu solvent în flaconul cu pulbere. Din cauza uşoarelor variaţii de pH, culoarea vaccinului reconstituit poate varia de la roz-portocaliu deschis la roz-fucsia, fără ca vaccinul să fie deteriorat. 6 A se aspira întregul conţinut al flaconului. A se utiliza un ac nou pentru administrare. PRIORIX – Pulbere şi solvent pentru soluţie injectabilă în seringă preumplută Pentru a ataşa acul la seringă, citiţi cu atenţie instrucţiunile aferente imaginilor 1 şi 2. Cu toate acestea, seringa pusă la dispoziţie împreună cu vaccinul PRIORIX poate fi uşor diferită (fără filet) faţă de seringa prezentată în imagine. În acest caz, acul va fi ataşat fără rotire la seringă. Ac Seringă Imaginea 1 Imaginea 2 Ţineţi întotdeauna seringa de corpul acesteia, nu de piston sau de adaptorul Luer Lock (ALL) şi menţineţi acul pe aceeaşi linie cu axul seringii (cum este ilustrat în imaginea 2). Dacă nu procedaţi astfel, adaptorul se poate deforma şi prezenta scurgeri. Dacă ALL se desprinde în timpul asamblării seringii, se va utiliza o nouă doză de vaccin (seringă nouă şi alt flacon). 1. Deşurubaţi capacul seringii prin rotirea acestuia în sens invers acelor de ceasornic (după cum este ilustrat în imaginea 1). Indiferent dacă ALL se roteşte sau nu, vă rugăm să urmaţi paşii următori: 2. Ataşaţi acul la seringă, conectând uşor amboul acului la ALL şi rotind acul pe seringă în sensul acelor de ceasornic până când simţiti că se blochează (după cum este ilustrat în imaginea 2). 3. Îndepărtaţi teaca protectoare a acului, care poate fi puţin rigidă. 4. Adăugaţi solventul la pulbere. Amestecul va fi bine agitat până când pulberea este complet dizolvată în solvent. 5. Aspiraţi întregul conţinut al flaconului. 6. Pentru administrarea vaccinului trebuie utilizat un ac nou. Deşurubaţi acul seringii şi ataşaţi acul pentru injecţie prin repetarea pasului 2 de mai sus. După reconstituire, vaccinul trebuie administrat imediat. Dacă acest lucru nu este posibil, vaccinul trebuie păstrat la frigider (2C – 8C) şi administrat la un interval de maxim 8 ore după reconstituire. Orice medicament neutilizat sau material rezidual trebuie eliminat în conformitate cu reglementările locale. Pistonul seringii Corpul seringii Capacul seringii Teaca protectoare a Amboul acului acului Adaptor Luer Lock"
"Citiţi cu atenţie şi în întregime acest prospect înainte de a începe să utilizaţi acest medicament, deoarece acesta conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră. farmacistului sau asistentei medicale. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicul dumneavoastră, farmacistului sau asistentei medicale. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Relenza şi pentru ce se utilizează 2. Ce trebuie să ştiţi înainte să utilizaţi Relenza 3. Cum să utilizaţi Relenza 4. Reacţii adverse posibile 5. Cum se păstrează Relenza 6. Conţinutul ambalajului şi alte informaţii 1. Ce este Relenza şi pentru ce se utilizează Relenza conţine zanamivir, care aparţine unui grup de medicamente denumite antivirale. Relenza este indicată pentru tratamentul gripei (infecţia cu virus gripal). Ameliorează simptomele gripei şi vă ajută să vă însănătoşiţi mai repede. Relenza este de asemenea utilizată pentru prevenirea gripei, în timpul unei epidemii de gripă. Adulţii şi copiii cu vârsta de 5 ani şi peste pot fi trataţi cu Relenza. Relenza trebuie inhalată (prin inspirare) în plămâni, deoarece este slab absorbită în organism dacă este înghiţită. Virusul gripei infectează plămânii şi când inhalaţi Relenza, aceasta acţionează direct asupra virusurilor din plămânii dumneavoastră. Relenza nu este un înlocuitor al vaccinării antigripale. Trebuie să discutaţi cu medicul dumneavoastră dacă este necesar să fiţi vaccinat antigripal. 2. Ce trebuie să ştiţi înainte să utilizaţi Relenza Nu utilizaţi Relenza: - dacă sunteţi alergic la zanamivir sau la oricare dintre celelalte componente ale acestui medicament (enumerate la pct. 6) 2 Atenționări și precauții Dacă simţiţi constricţie la nivelul gâtului sau pieptului când utilizaţi Relenza: În cazuri foarte rare, Relenza poate provoca reacţii adverse incluzând  senzaţie de apăsare la nivelul gâtului sau pieptului  dificultăţi în respiraţie. Dacă aveţi oricare dintre aceste simptome în timpul utilizării Relenza: Opriţi administrarea Relenza şi cereţi imediat ajutor medical. Contactaţi-vă medicul sau cel mai apropiat departament de urgenţă al unui spital. Nu administraţi Relenza copiilor cu vârsta mai mică de 5 ani. Dacă suferiţi de astm bronşic sau aveţi alte probleme pulmonare sau de respiraţie Medicul dumneavoastră trebuie să ştie dacă aveţi:  astm bronşic  alte afecţiuni pulmonare care determină probleme respiratorii-de exemplu, emfizem, bronhopneumopatie obstructivă (BPOC) sau bronşită cronică. Spuneţi medicului dumneavoastră înainte de a utiliza Relenza, pentru a putea supraveghea mai atent starea dumneavoastră de sănătate. Dacă utilizaţi alte medicamente care se administrează inhalator pentru astmul dumneavoastră bronşic sau pentru alte probleme respiratorii, înainte de a utiliza Relenza, citiţi cu atenţie următoarea parte a acestui prospect-Utilizarea Relenza cu medicamente administrate inhalator pentru probleme respiratorii. Utilizarea Relenza în acelaşi timp cu medicamente care se administrează inhalator pentru probleme respiratorii Dacă utilizaţi medicamente administrate inhalator pentru astm bronşic sau alte probleme respiratorii, aveţi grijă să utilizaţi medicamentul(ele) administrate inhalator la ora obişnuită. Dacă aţi fost sfătuit să utilizaţi Relenza la aceeaşi oră a zilei ca şi celelalte medicamente administrate inhalator, utilizaţi celelalte medicamente cu câteva minute înainte de a utiliza Relenza. Asiguraţi-vă că aveţi la îndemână medicamentul dumneavoastră inhalator cu acţiune ’’de eliberare’’ rapidă (cum ar fi salbutamol) când utilizaţi Relenza. În cazuri foarte rare, Relenza poate determina o reacţie adversă incluzând:  constricţie la nivelul gâtului sau pieptului  dificultăţi în respiraţie. Dacă aveţi oricare dintre aceste simptome în timpul utilizării Relenza: Opriţi administrarea Relenza. Utilizaţi medicamentul dumneavoastră inhalator cu acţiune ’’de eliberare’’ rapidă pentru a vă ajuta să respiraţi. Cereţi imediat ajutor medical. Contactaţivă medicul sau cel mai apropiat departament de urgenţă al unui spital. Relenza împreună cu alte medicamente Spuneţi medicului dumneavoastră sau farmacistului dacă luaţi sau aţi luat recent sau s-ar putea să luaţi orice alte medicamente, inclusiv dintre cele eliberate fără prescripţie medicală. Dacă utilizaţi medicamente care se administrează inhalator pentru astm bronşic sau alte probleme respiratorii, asiguraţi-vă că aţi citit sfaturile de mai sus. Dacă aţi fost sfătuit să fiţi vaccinat antigripal Puteţi fi vaccinat în orice moment, chiar dacă utilizaţi Relenza pentru a vă ajuta să preveniţi gripa. Sarcina şi alăptarea Dacă sunteţi gravidă, alăptaţi sau credeţi că puteţi fi gravidă: 3 Adresaţi-vă medicului dumneavoastră înainte de a lua Relenza. Informaţiile cu privire la siguranţa utilizării Relenza la femeile gravide sunt limitate. Deşi nu s-a demonstrat până în prezent că Relenza ar avea efecte dăunătoare asupra fătului, medicul dumneavoastră v-ar putea sfătui să nu utilizaţi medicamentul în timpul sarcinii. Nu trebuie să alăptaţi pe durata utilizării Relenza. Substanţa activă (zanamivir) poate ajunge în laptele matern. Conducerea vehiculelor şi folosirea utilajelor Relenza nu ar trebui să afecteze capacitatea de a conduce vehicule sau de a folosi utilaje. Relenza conţine lactoză şi poate să conţină şi proteine din lapte Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. 3. Cum să utilizați Relenza Utilizaţi întotdeauna acest medicament exact aşa cum v-a spus medicul dumneavoastră sau farmacistul. Trebuie să discutaţi cu medicul dumneavoastră sau cu farmacistul dacă nu sunteţi sigur. Relenza este un medicament sub formă de pulbere, pe care îl veţi inhala în plămâni prin gură, cu ajutorul dispozitivului Diskhaler. Pulberea se află în alveole în interiorul Rotadisk-o folie disc pe care o veţi încărca în Diskhaler. Nu administraţi Relenza copiilor cu vârsta sub 5 ani. Când începeţi să administraţi Relenza Dacă aveţi gripă, pentru beneficiu maxim, trebuie să începeţi să utilizaţi Relenza cât mai curând posibil după apariţia simptomelor de gripă:  pentru adulţi, în primele 48 de ore de la debutul simptomelor  pentru copii, în primele 36 de ore de la debutul simptomelor. Pentru a ajuta în prevenţia gripei Dacă cineva din locuinţa dumneavoastră are gripă, pentru a vă ajuta să preveniţi îmbolnăvirea dumneavoastră, trebuie să începeţi administrarea Relenza imediat după ce aţi venit în contact cu persoana(ele) bolnavă(e): Pentru adulţi şi copii, în primele 36 de ore de la contactul cu persoana infectată. Dacă există o epidemie de gripă în comunitatea dumneavoastră, urmaţi sfaturile medicului dumneavoastră privind începerea utilizării Relenza. Câtă Relenza trebuie să utilizaţi Cantitatea de Relenza care trebuie utilizată depinde dacă aveţi deja gripă sau utilizaţi Relenza pentru a vă ajuta să preveniţi gripa. Dacă aveţi gripă: Adulţi şi copii (cu vârsta de 5 ani şi peste): doza uzuală este de 2 inhalaţii (2 alveole) de 2 ori pe zi, timp de 5 zile. Prevenţia gripei: Adulţi şi copii (cu vârsta de 5 ani şi peste): doza uzuală este de 2 inhalaţii (2 alveole) o dată pe zi, timp de 10 zile. 4 Dacă există o epidemie de gripă în comunitatea dumneavoastră: Adulţi şi copii (cu vârsta de 5 ani şi peste): doza uzuală este de 2 inhalaţii (2 alveole) o dată pe zi, timp de 28 zile. Dacă aţi utilizat mai mult Relenza decât trebuie Dacă, în mod accidental, aţi utilizat mai mult decât trebuie din Relenza, este puţin probabil să aveţi probleme grave. Totuşi, dacă aveţi orice nelămuriri, sau dacă nu vă simţiţi bine, mai ales dacă aveţi astm bronşic sau alte probleme pulmonare: Discutaţi cu medicul dumneavoastră, pentru a primi recomandări. Dacă aţi uitat să utilizaţi Relenza Dacă uitaţi să luaţi o doză, luaţi doza următoare cât mai curând şi, apoi, continuaţi conform schemei de tratament recomandate. Nu luați o doză dublă pentru a compensa doza uitată. Dacă încetaţi să utilizaţi Relenza Pentru tratamentul gripei, este important să urmaţi tratamentul complet (normal, 5 zile), chiar dacă vă simţiţi mai bine. Altfel, simptomele gripei pot reveni. Dacă doriţi să întrerupeţi tratamentul cu Relenza mai devreme: Discutaţi cu medicul dumneavoastră pentru a primi recomandări. Există un ghid de utilizare pas cu pas, pe cealaltă parte a prospectului, care vă arată cum să utilizaţi Relenza Diskhaler. Citiţi-l cu atenţie înaintea utilizării primei doze. Dacă tot nu sunteţi sigur cum să utilizaţi Diskhaler, cereţi farmacistului să urmărească instrucţiunile împreună cu dumneavoastră. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacții alergice severe Acestea sunt rare și afectează mai puțin de 1 din 1000 de persoane care folosesc Relenza. Semnele includ: - Erupție pe piele însoțită de mâncărime (urticarie) - Umflare, uneori a feței, gurii sau gâtului, determinând dificultăți în respirație - Colaps Dacă aveți oricare dintre aceste simptome:  Contactați imediat medicul dumneavoastră Reacţii adverse cutanate grave Aceste reacţii adverse sunt rare şi pot afecta până la 1 din 1000 de persoane care folosesc Relenza: Erupţie cutanată, care poate fi veziculară şi care poate arăta ca nişte mici ţinte (pete închise la culoare în centru înconjurate de o zonă mai palidă, cu un inel închis la culoare în jurul marginii – eritem multiform), o erupţie generalizată cu vezicule şi descuamare a pielii, mai ales în jurul gurii, nasului, ochilor şi organelor genitale (sindrom Stevens-Johnson) şi o formă mai severă, provocând o descuamare extensivă a pielii (necroliză epidermică toxică) Dacă observaţi oricare dintre aceste simptome, adresaţi-vă de urgenţă unui medic. Opriţi administrarea Relenza. 5 Alte reacţii adverse frecvente: Acestea afectează mai puţin de 1 din 10 persoane care folosesc Relenza: - Erupţii cutanate Alte reacţii adverse mai puţin frecvente Acestea afectează mai puţin de 1 pacient din 100 de pacienţi care utilizează Relenza:  Constricţie la nivelul gâtului sau pieptului, scurtarea respiraţiei, sau apariţia bruscă a unor dificultăţi în respiraţie. Dacă aveţi afecţiuni pulmonare (cum ar fi astm bronşic sau BPOC), va fi necesar să fiţi monitorizaţi pe durata utilizării Relenza, în caz că veţi avea această reacţie adversă.  Umflarea feţei, limbii sau gâtului  Urticarie (umflături însoţite de mâncărime pe piele). Leşin şi senzaţie de ameţeală. Dacă vă simţiţi rău atunci când utilizaţi Relenza puteţi ameţi sau puteţi avea senzaţie de leşin după inhalarea Relenza. Trebuie să vă aşezaţi într-o poziţie relaxată înainte de inhalarea dozei de Relenza şi trebuie să vă ţineţi respiraţia atât cât este confortabil după inhalarea dozei. Dacă vă simţiţi rău, sunteţi sfătuit să staţi cu cineva în timp ce inhalaţi doza de Relenza. Dacă aveţi oricare dintre aceste simptome: Opriţi administrarea Relenza şi cereţi imediat ajutor medical. Contactaţi-vă medicul sau cel mai apropiat departament de urgenţă al unui spital. Modificări bruşte de comportament, halucinaţii şi convulsii În timpul tratamentului cu Relenza, au fost raportate modificări de comportament cum ar fi confuzie şi lipsă de reacţie. Unii pacienţi pot avea halucinaţii (văd, aud sau simt lucruri care nu sunt acolo) sau crize (convulsii) care pot conduce la pierderea conştienţei. Părinţii trebuie să fie, atenţi în special la aceste simptome dacă copilul sau adolescentul lor are gripă. Aceste simptome au fost raportate şi la pacienţi cu gripă care nu erau trataţi cu Relenza. Prin urmare, nu se cunoaşte dacă Relenza are vreun rol în apariţia lor. Dacă aveţi oricare dintre aceste simptome:  Adresaţi-vă imediat medicului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Relenza Nu lăsaţi acest medicament la vederea şi îndemâna copiilor. A se păstra la temperaturi sub 30°C, în ambalajul original. Nu utilizaţi Relenza după data de expirare înscrisă pe cutie şi pe flacon, după EXP. Data de expirare se referă la ultima zi a lunii respective. 6 Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Relenza - Substanţa activă este zanamivir. Fiecare doză conţine 5 mg zanamivir. - Celălalt component este lactoza monohidrat (care conţine proteine din lapte). Cum arată Relenza şi conţinutul ambalajului Relenza se prezintă sub formă de pulbere de inhalat, de culoare albă până la aproape albă şi este disponibilă în: - Cutie cu un flacon care conţine 5 blistere (Rotadisk) a câte 4 doze şi un dispozitiv de administrare (Diskhaler). - Cutie cu un flacon care conţine 7 blistere (Rotadisk) a câte 4 doze şi un dispozitiv de administrare (Diskhaler). Deţinătorul autorizaţiei de punere pe piaţă și fabricanţii. Diskhaler-ul este format din trei părţi: Nu îl dezmembraţi înainte de a citi Ghidul pas cu pas. Blisterul Rotadisk se fixează în dispozitivul Diskhaler 7 Blisterul Rotadisk se fixează în dispozitivul Diskhaler. Fiecare din cele patru alveole de Rotadisk conţine câte o singură doză de Relenza. Important: Nu perforaţi niciunul dintre blisterele din Rotadisk înainte de a le încărca în dispozitivul Diskhaler. Puteţi păstra un blister Rotadisk în Diskhaler între administrări, dar nu perforaţi blisterul decât înaintea utilizării. Păstraţi Diskhalerul curat. După utilizare ştergeţi piesa bucală cu o ţesătură şi puneţi la loc capacul de culoare albastră a piesei bucale, între utilizări. GHIDUL DE UTILIZARE PAS CU PAS A RELENZA DISKHALER Introducerea Rotadisk în Diskhaler: 1 Îndepărtaţi capacul albastru. Verificaţi dacă interiorul şi exteriorul piesei bucale sunt curate. 2 Ţineţi suportul glisant de culoare albă, aşa cum este arătat în imagine şi trageţi uşor de el până se opreşte. 3 Puneţi degetul mare şi arătătorul pe striurile suportului alb şi apăsaţi uşor. Scoateţi suportul din dispozitivul principal. 8 Suportul alb trebuie să fie îndepărtat cu uşurinţă. 4 Puneţi un nou blister Relenza Rotadisk pe rotiţă. Asiguraţi-vă că partea tipărită este deasupra iar alveolele dedesubt. Alveolele se fixează în găurile de pe rotiţă. 5 Împingeţi suportul alb înapoi în dispozitivul principal. Dacă nu sunteţi pregătit să inhalaţi doza de Relenza pe loc, puneţi la loc capacul albastru. Pentru a pregăti doza de inhalat: Nu faceţi aceasta decât înainte de a inhala doza. 6 Ţineţi Diskhalerul orizontal. Ţineţi Diskhalerul orizontal. Ridicaţi capacul până la blocare. Capacul trebuie să fie perfect vertical pentru a fi siguri că blisterul este complet perforat. Readuceţi capacul în poziţia iniţială. Diskhalerul dumneavoastră este acum gata de utilizare. Păstraţi-l în poziţie orizontală pănă terminaţi de inhalat doza. Dacă utilizaţi alte medicamente administrate inhalator, asiguraţi-vă că aţi citit ‘’Utilizarea Relenza cu medicamente care se administrează inhalator pentru probleme respiratorii ’’ în secţiunea 2 a acestui prospect. 9 Inhalarea medicamentului: 7 Nu puneţi încă Diskhalerul în gură. Expiraţi adânc, atât cât este confortabil, ţinând Diskhalerul departe de gură. Nu suflaţi în Diskhaler. Dacă o faceţi, veţi îndepărta pulberea din Rotadisk. Menţineţi Diskhalerul în poziţie orizontală. Plasaţi piesa bucală între dinţi. Strângeţi ferm buzele în jurul piesei bucale. Nu muşcaţi piesa bucală. Nu acoperiţi orificiile pentru aer din lateralele piesei bucale. Inspiraţi odată, rapid, cât de adânc posibil prin piesa bucală. Ţineţi-vă respiraţia pentru câteva secunde. Scoateţi Diskhaler din gură. Continuaţi să vă ţineţi respiraţia pentru câteva secunde, atât cât este confortabil. Pregătirea celei de-a doua alveole (a doua doză) 8 Trageţi piesa albă spre exterior până se opreşte (nu o scoateţi complet din dispozitiv), apoi împingeţi piesa la loc în Diskhaler. Astfel rotiţa se va învârti, punând la dispoziţie cea de-a doua alveolă. Repetaţi, dacă este necesar, până când alveola va fi complet poziţionată sub acul de perforare. Repetaţi etapele 6 şi 7 pentru a inhala medicamentul. 9 După ce aţi inhalat întreaga doză de medicament (doza obişnuită, două alveole): Ştergeţi piesa bucală cu o ţesătură şi puneţi la loc capacul albastru. Este important să păstraţi Diskhaler curat. Înlocuirea Rotadisk: 10 Când toate cele patru alveole sunt goale, scoateţi Rotadisk din Diskhaler şi introduceţi unul nou, aşa cum a fost descris în etapele 1 până la 5."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală cu ale dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistulului. Acestea includ orice posibile reacţii adverse nemenţionate în acest prospect. Vezi pct.4. Ce găsiţi în acest prospect: 1. Ce este Requip-Modutab şi pentru ce se utilizează 2. Ce trebuie să ştiţi înainte să utilizaţi Requip-Modutab 3. Cum să utilizaţi Requip-Modutab 4. Reacţii adverse posibile 5. Cum se păstrează Requip-Modutab 6. Conţinutul ambalajului şi alte informaţii 1. Ce este Requip-Modutab şi pentru ce se utilizează Substanţa activă din Requip-Modutab este ropinirol, care aparţine unui grup de medicamente denumite agonişti ai dopaminei. Agoniştii dopaminei (cum este ropinirolul) acţionează asupra creierului în acelaşi mod ca dopamina din organism. Requip-Modutab, comprimate cu eliberare prelungită, este utilizat în tratamentul bolii Parkinson. Persoanele care suferă de boala Parkinson au concentraţii mici de dopamină, în anumite părţi ale creierului. Ropinirol are efecte similare cu cele ale dopaminei, astfel încât ajută la reducerea simptomelor bolii Parkinson. 2. Ce trebuie să ştiţi înainte să luaţi Requip-Modutab Nu luaţi Requip-Modutab : - dacă sunteţi alergic la ropinirol sau la oricare dintre celelalte componente ale acestui medicament (enumerate la punctul 6). - dacă aveţi o boală gravă a rinichilor - dacă aveţi o boală a ficatului Discutaţi cu medicul dumneavoastră dacă oricare dintre acestea se manifestă în cazul dumneavoastră. 2 Atenţionări şi precauţii Înainte să luaţi Requip-Modutab, adresaţi-vă medicului dumneavoastră sau farmacistului. Înainte să utilizaţi Requip-Modutab este important să-i spuneţi medicului dumneavoastră: - dacă sunteți gravidă sau credeți că ați putea fi gravidă - dacă alăptați - dacă aveți sub 18 ani - dacă suferiţi de o boală gravă de inimă - dacă aveţi o problemă gravă de sănătate mintală - dacă aţi constatat apariţia unor comportamente şi/sau impulsuri neobişnuite (vezi pct. 4) - dacă aveţi intoleranţă la anumite categorii de glucide (cum ar fi lactoza). Adresați-vă medicului dumneavoastră dacă prezentaţi simptome cum sunt depresie, apatie, stări de anxietate, oboseală marcată, transpiraţii sau dureri după oprirea tratamentului cu ropinirol sau după reducerea dozelor de ropinirol. Dacă aceste probleme persistă mai mult de câteva săptămâni, poate fi necesar ca medicul dumneavoastră să vă modifice tratamentul. Spuneţi medicului dumneavoastră dacă oricare dintre acestea se manifestă în cazul dumneavoastră. Medicul dumneavoastră poate decide că Requip-Modutab nu este potrivit pentru dumneavoastră, sau că aveţi nevoie de investigaţii suplimentare pe perioada în care îl luaţi. În timpul administrării Requip-Modutab Spuneţi medicului dumneavoastră dacă dumneavoastră sau familia dumneavoastră constataţi apariţia unor comportamente neobişnuite (cum ar fi tendinţa patologică de a juca jocuri de noroc sau dorinţe/comportamente sexuale imperioase/crescute) cât timp luaţi Requip Modutab. Se poate ca medicul dumneavoastră să vă ajusteze doza sau să vă întrerupă tratamentul. Copii şi adolescenţi Requip-Modutab nu trebuie administrat copiilor și adolescenților cu vârsta mai mică de 18 ani. Fumatul şi Requip-Modutab Spuneţi medicului dumneavoastră dacă începeţi să fumaţi sau vă lăsaţi de fumat cât timp luaţi RequipModutab. S-ar putea ca medicul dumneavoastră să vă ajusteze doza. Requip-Modutab împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv orice medicamente pe bază de plante sau alte medicamente pe care leați obținut fără prescripție medicală. Nu uitaţi să-i spuneţi medicului dumneavoastră sau farmacistului dacă începeţi să luaţi un alt medicament cât timp vă aflaţi sub tratament cu Requip-Modutab. Anumite medicamente pot afecta modul în care Requip-Modutab acţionează, sau fac mai probabilă apariţia reacţiilor adverse. Requip-Modutab poate de asemenea afecta modul în care acţionează anumite medicamente. Acestea includ: - fluvoxamina, un antidepresiv - medicamente pentru alte probleme de sănătate mintală, de exemplu: sulpirida - TSH (terapia de substituţie hormonală) - metoclopramida, folosită pentru a trata greaţa şi arsurile de stomac - antibioticele ciprofloxacină sau enoxacină - orice alt medicament pentru boala Parkinson. Spuneţi medicului dumneavoastră dacă luaţi sau aţi luat recent oricare dintre acestea. 3 Veţi avea nevoie de teste de sânge suplimentare dacă luaţi aceste medicamente împreună cu Requip-Modutab:  Antagonişti ai vitaminei K (folosiţi pentru a reduce coagularea sângelui) cum ar fi warfarina. Requip-Modutab împreună cu alimente, băuturi şi alcool Puteţi să luaţi Requip-Modutab cu sau fără alimente, după preferinţe. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Nu luaţi Requip-Modutab dacă sunteţi gravidă, decât în cazul în care medicul dumneavoastră vă asigură că beneficiul potenţial pentru dumneavoastră este mai mare decât riscul potenţial pentru făt. Requip-Modutab nu este recomandat dacă alăptaţi, deoarece secreţia de lapte poate fi afectată. Spuneţi imediat medicului dumneavoastră dacă sunteţi gravidă, dacă credeţi că sunteţi gravidă sau dacă plănuiţi să rămâneţi gravidă. Medicul dumneavoastră vă va oferi sfaturi în cazul în care alăptaţi sau plănuiţi să alăptaţi. S-ar putea ca medicul dumneavoastră să vă sfătuiască să nu mai luaţi RequipModutab. Conducerea vehiculelor şi folosirea utilajelor Requip-Modutab vă poate face să vă simţiţi toropit. Vă poate face să fiţi foarte somnoros, şi, câteodată, vă poate face să adormiţi brusc, fără nicio avertizare. Ropinirol poate cauza halucinaţii (senzaţia că vedeţi, auziţi sau simţiţi lucruri care nu există în realitate). Dacă aveţi astfel de senzaţii, nu conduceţi vehicule sau folosiţi utilaje. Dacă resimţiţi aceste efecte, nu trebuie să conduceţi vehicule, să folosiţi utilaje şi nu trebuie să vă puneţi în situaţii în care somnolenţa sau adormirea ar putea să vă expună (pe dumneavoastră sau pe alte persoane) la risc de răniri grave sau deces. Nu faceţi astfel de activităţi până când aceste probleme nu au fost rezolvate. Discutați cu medicul dumneavoastră dacă acest lucru vă provoacă probleme. Requip-Modutab conţine lactoză. Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. Requip-Modutab de 4 mg conţine un colorant denumit galben amurg FCF lac de aluminiu (E 110). Acest colorant poate provoca reacţii alergice. 3. Cum să luaţi Requip-Modutab Luaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Nu administrați Requip-Modutab copiilor. Requip-Modutab nu se prescrie de obicei persoanelor sub 18 ani. Este posibil să vi se spună să luaţi Requip-Modutab ca unic medicament pentru a trata simptomele bolii Parkinson de care suferiţi. Se poate de asemenea să vi se spună să luaţi Requip-Modutab împreună cu un alt medicament denumit L-dopa (denumit de asemenea şi levodopa). Dacă luaţi Ldopa, s-ar putea să nu vă puteţi controla mişcările sau să vă mişcaţi sacadat (dischinezie) când luaţi 4 pentru prima dată Requip-Modutab. Spuneţi-i medicului dumneavoastră dacă se întâmplă acest lucru, deoarece se poate să fie necesară ajustarea dozelor medicamentelor pe care le luaţi. Requip-Modutab comprimate cu eliberare prelungită eliberează substanţa activă pe o perioadă de 24 ore. Dacă aveţi o afecţiune în care medicamentul străbate corpul prea repede, ca de exemplu diaree, este posibil ca dizolvarea comprimatelor să nu fie completă şi medicamentul nu va fi eficient. Puteţi vedea în acest caz comprimatele nedizolvate în scaun. Dacă se întamplă aceasta, spuneţi medicului dumneavostră cât mai repede. Cât Requip-Modutab trebuie să luaţi? S-ar putea să dureze un timp până când vi se stabileşte doza potrivită de Requip-Modutab Doza iniţială recomandată este un comprimat Requip Modutab de 2 mg, o dată pe zi, în prima săptămână. Medicul dumneavoastră ar putea să vă crească doza la 4 mg, o dată pe zi, începând din a doua săptămână de tratament. Dacă sunteţi o persoană mai în vârstă, este posibil ca medicul dumneavoastră să vă crească doza mai încet. Apoi, este posibil ca medicul dumneavoastră să vă ajusteze doza până când ajungeţi să luaţi cea mai potrivită doză pentru dumneavoastră. Anumite persoane iau până la 24 mg de Requip-Modutab zilnic. Dacă la începutul tratamentului, vă apar reacţii adverse pe care nu le puteţi suporta, spuneţi-i medicului dumneavoastră. S-ar putea ca acesta să vă sfătuiască să treceţi la o doză mai mică de ropinirol comprimate filmate (Requip) cu eliberare imediată pe care să le luaţi de trei ori pe zi. Nu luaţi mai mult Requip-Modutab decât v-a recomandat medicul dumneavoastră. S-ar putea să treacă câteva săptămâni până când Requip-Modutab să îşi facă efectul. Cum să vă luaţi doza de Requip-Modutab Luaţi Requip-Modutab o dată pe zi, la aceeaşi oră în fiecare zi. Înghiţiţi comprimatul (comprimatele) de Requip-Modutab întregi, cu un pahar de apă. Nu rupeţi, nu mestecaţi şi nu sfărâmaţi comprimatele — dacă o faceţi, există pericolul de supradozaj, pentru că medicamentul va fi eliberat în organismul dumneavoastră prea repede. Dacă treceţi de la tratamentul cu Requip (comprimate filmate cu eliberare imediată) la cel cu Requip-Modutab Medicul dumneavoastră vă va stabili doza de Requip-Modutab pe baza dozei de Requip pe care o luaţi. Luaţi Requip în modul obişnuit în ziua dinaintea schimbării. Apoi, luaţi Requip-Modutab în dimineaţa următoare şi nu mai luaţi deloc Requip. Utilizarea la copii şi adolescenţi Requip-Modutab este contraindicat copiilor și adolescenților cu vârsta mai mică de 18 ani. Dacă luaţi mai mult Requip-Modutab decât trebuie Luaţi imediat legătura cu medicul sau farmacistul. Dacă este posibil, arătaţi-le cutia de RequipModutab. 5 O persoană care a luat o supradoză de Requip-Modutab poate avea oricare din următoarele simptome: stare de rău (greaţă), vomă, ameţeli (sau senzaţie de învârtire), somnolenţă, oboseală mentală sau fizică, leşin, halucinaţii. Dacă uitaţi să luaţi Requip-Modutab Nu luați o doză dublă pentru a compensa doza uitată. Dacă aţi uitat să luaţi Requip-Modutab o zi sau mai multe, cereţi sfatul medicului dumneavoastră cu privire la modul în care să începeţi să-l luaţi din nou. Dacă încetaţi să utilizaţi Requip-Modutab Nu întrerupeţi tratamentul cu Requip-Modutab fără recomandarea medicului. Luaţi Requip-Modutab atât timp cât medicul dumneavoastră vă recomandă. Nu întrerupeţi decât dacă medicul dumneavoastră vă spune asta. Dacă opriţi brusc administrarea de Requip-Modutab, simptomele bolii Parkinson de care suferiţi pot să se agraveze mult în scurt timp. O întrerupere bruscă vă poate determina să dezvoltați o afecțiune numită sindrom neuroleptic malign, care poate reprezenta un risc major pentru sănătate. Simptomele includ: akinesia (pierderea mișcării musculare), mușchii rigizi, febră, tensiune arterială instabilă, tahicardie (frecvență cardiacă crescută), confuzie, nivel scăzut de conștiență (de exemplu, comă). La întreruperea tratamentului, medicul dumneavoastră vă va reduce doza treptat. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Cele mai frecvente reacţii adverse ale Requip-Modutab pot să apară atunci când începeţi să luaţi medicamentul pentru prima oară sau în perioada care urmează unei creşteri a dozei. În general, aceste reacţii sunt uşoare şi se pot atenua după ce aţi luat medicamentul pentru o perioadă scurtă de timp. Dacă sunteţi îngrijorat de reacţiile adverse, vorbiţi cu medicul dumneavoastră. Reacţii adverse foarte frecvente (afectează mai mult de 1 din 10 utilizatori): - leşin - stare de toropeală - greaţă. Reacţii adverse frecvente (afectează mai puțin de 1 din 10 utilizatori): - episoade de instalare bruscă a somnului care constau în adormirea bruscă, fără senzaţie aparentă de somn - halucinaţii (a vedea lucruri care, în realitate, nu există) - vărsături - ameţeli (sau senzaţie de învârtire) - arsuri în capul pieptului - dureri de stomac - constipaţie - umflarea picioarelor sau mâinilor. Reacţii adverse mai puţin frecvente (afectează mai puțin de 1 din 100 utilizatori): - o scădere a tensiunii arteriale, care vă poate face să vă simţiţi ameţit sau să leşinaţi, în special atunci când vă ridicaţi în picioare din poziţia aşezat sau culcat. - somnolenţă excesivă în timpul zilei (moleşeală excesivă) - alte reacţii psihice cum ar fi delir (confuzie severă), iluzii (idei nefondate) sau suspiciuni nefondate (paranoia). 6 La anumite persoane pot să apară următoarele reacţii adverse (cu frecvență necunoscută: nu poate fi estimată din datele disponibile) - reacţii alergice cum ar fi umflături roşii, însoţite de mâncărimi pe piele (erupţii), umflături ale feţei, buzelor, gurii, limbii sau gâtului care vă pot cauza dificultăţi la înghiţire sau la respiraţie, erupţie cutanată sau mâncărime puternică (vezi pct. 2). - modificări ale funcţiei hepatice, care se vor vedea în analizele de sânge. - comportament agresiv - utilizarea excesivă a Requip-Modutab (dorința pentru doze mari de medicamente dopaminergice în exces față de cea necesară pentru controlul simptomelor motorii, cunoscută sub numele de sindrom de disfuncție a dopaminei) - inabilitatea de a rezista unui impuls, tendinţe sau tentaţii de a face o acţiune care ar putea fi dăunătoare pentru dumneavoastră sau ceilalţi, care pot include următoarele: o Impuls puternic de a juca excesiv jocuri de noroc în ciuda consecinţelor grave personale sau familiale o Comportamente şi dorinţe sexuale crescute sau neobişnuite care constituie un motiv de îngrijorare pentru dumneavoastră sau ceilalţi, ca de exemplu, apetit sexual crescut o Cheltuire sau cumpărături excesive şi necontrolate o Mâncatul compulsiv (o cantitate de alimente mai mare decât necesar pentru a vă potoli foamea), mâncatul unei cantităţi mari de alimente în foarte scurt timp - După oprirea tratamentului cu Requip-Modutab sau după reducerea dozelor de Requip-Modutab pot apărea stări de depresie, apatie, anxietate, oboseală marcată, transpiraţii sau durere (reunite sub denumirea de sindrom de sevraj la oprirea administrării agonistului dopaminergic sau SSAD). Spuneţi medicului dumneavoastră dacă manifestaţi aceste comportamente; acesta va discuta cu dumneavoastră moduri de gestionare sau reducere a simptomelor. Dacă utilizaţi Requip-Modutab împreună cu levodopa La persoanele care utilizează Requip-Modutab împreună cu levodopa, pot să apară de-a lungul timpului şi alte reacţii adverse - mişcările necontrolate (dischinezii) sunt o reacţie adversă foarte frecventă. Dacă luaţi L-dopa este posibil să aveţi mişcări necontrolate (dischinezii) la începutul tratamentului cu Requip Modutab. Spuneţi-i medicului dumneavoastră dacă se întâmplă acest lucru deoarece se poate să fie necesară ajustarea dozelor medicamentelor pe care le luaţi. - senzaţia de confuzie este o reacţie adversă frecventă. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct către Agenţia Naţională a Medicamentului şi a Dispozitivelor Medicale din România, str. Aviator Sănătescu nr. 48, sector 1, Bucuresti 011478- RO, tel: + 4 0757 117 259, fax: +4 0213 163 497, e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Requip-Modutab Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe blister după EXP. Data de expirare se referă la ultima zi a lunii respective. A se păstra la temperaturi sub 25°C, în ambalajul original. 7 Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Requip-Modutab Requip-Modutab 2 mg, comprimate cu eliberare prelungită - Substanța activă este ropinirol. Un comprimat cu eliberare prelungită conţine ropinirol 2 mg sub formă de clorhidrat. - Celelalte componente sunt: Nucleu: hipromeloză, lactoză monohidrat, dibehenat de glicerol, manitol (E421), carmeloză sodică, ulei de ricin hidrogenat, povidonă (K 29- 32), maltodextrină, stearat de magneziu, dioxid de siliciu coloidal anhidru, oxid galben de fer (E 172); Film: Opadry roz OY-S-24900 [hipromeloză, oxid galben de fer (E 172), dioxid de titan (E 171), macrogol 400, oxid roşu de fer (E 172)] Requip-Modutab 4 mg, comprimate cu eliberare prelungită - Substanța activă este ropinirol. Un comprimat cu eliberare prelungită conţine ropinirol 4 mg sub formă de clorhidrat. - Celelalte componente sunt: Nucleu: hipromeloză, lactoză monohidrat, dibehenat de glicerol, manitol (E421), carmeloză sodică, ulei de ricin hidrogenat, povidonă (K 29- 32), maltodextrină, stearat de magneziu, dioxid de siliciu coloidal anhidru, oxid galben de fer (E 172); Film: Opadry Tan OY-27207 [hipromeloză, dioxid de titan (E 171), macrogol 400, galben amurg FCF lac de aluminiu (E 110), indigo carmin lac de aluminiu (E 132)] Requip-Modutab 8 mg, comprimate cu eliberare prelungită - Substanța activă este ropinirol. Un comprimat cu eliberare prelungită conţine ropinirol 8 mg sub formă de clorhidrat. - Celelalte componente sunt: Nucleu: hipromeloză, lactoză monohidrat, dibehenat de glicerol, manitol (E421), carmeloză sodică, ulei de ricin hidrogenat, povidonă (K 29- 32), maltodextrină, stearat de magneziu, dioxid de siliciu coloidal anhidru, oxid galben de fer (E 172); Film: Opadry roşu 03B25227 [hipromeloză, oxid galben de fer (E 172), dioxid de titan (E 171), oxid negru de fer (E 172), macrogol 400, oxid roşu de fer (E 172)] Cum arată Requip-Modutab şi conţinutul ambalajului Requip-Modutab 2 mg, comprimate cu eliberare prelungită Comprimatele filmate biconvexe, în formă de capsulă, de culoare roz, marcate pe o faţă cu GS şi cu 3V2 pe cealaltă faţă. Comprimatele cu eliberare prelungită sunt disponibile în cutii cu blistere din PVC-PCTFE/Al cu 21, 28, 42 sau 84 comprimate cu eliberare prelungită sau cutii cu blistere securizate pentru copii din PVCPE-PVdC/Al- hârtie cu 21, 28, 42 sau 84 comprimate cu eliberare prelungită. Requip-Modutab 4 mg, comprimate cu eliberare prelungită Comprimatele filmate biconvexe, în formă de capsulă, de culoare brun deschis, marcate pe o faţă cu GS şi cu WXG pe cealaltă faţă. Comprimatele cu eliberare prelungită sunt disponibile în cutii cu blistere din PVC-PCTFE/Al cu 28 sau 84 comprimate cu eliberare prelungită sau cutii cu blistere securizate pentru copii din PVC-PEPVdC/Al-hârtie cu 28 sau 84 comprimate cu eliberare prelungită. 8 Requip-Modutab 8 mg, comprimate cu eliberare prelungită Comprimatele filmate biconvexe, în formă de capsulă, de culoare roşie, marcate pe o faţă cu GS şi cu 5CC pe cealaltă faţă. Comprimatele cu eliberare prelungită sunt disponibile în cutii cu blistere din PVC-PCTFE/Al cu 28 sau 84 comprimate cu eliberare prelungită sau cutii cu blistere securizate pentru copii din PVC-PEPVdC/Al-hârtie cu 28 sau 84 comprimate cu eliberare prelungită."
"Citiți cu atenție și în întregime acest prospect înainte de a începe să utilizați acest medicament deoarece conține informații importante pentru dumneavoastră. - Păstrați acest prospect. S-ar putea să fie necesar să-l recitiți. - Dacă aveți orice întrebări suplimentare, adresați-vă medicului dumneavoastră sau farmacistului sau asistentei medicale. - Acest medicament a fost prescris numai pentru dumneavoastră. Nu trebuie să-l dați altor persoane. Le poate face rău, chiar dacă au aceleași semne de boală ca dumneavoastră. - Dacă manifestați orice reacții adverse, adresați-vă medicului dumneavoastră sau farmacistului sau asistentei medicale. Acestea includ orice posibile reacții adverse nemenționate în acest prospect. Vezi pct. 4. Ce găsiți în acest prospect 1. Ce este Robitussin Antitussicum și pentru ce se utilizează 2. Ce trebuie să știți înainte să utilizați Robitussin Antitussicum 3. Cum să utilizați Robitussin Antitussicum 4. Reacții adverse posibile 5. Cum se păstrează Robitussin Antitussicum 6. Conținutul ambalajului și alte informații 1. Ce este Robitussin Antitussicum și pentru ce se utilizează Robitussin Antitussicum conține substanța activă bromhidrat de dextrometorfan. Este un antitusiv care calmează şi controlează tusea uscată, persistentă. Robitussin Antitussicum este indicat la adulţi şi copii cu vârsta peste 6 ani. Dacă după 5 zile (3 zile la copii) nu vă simțiți mai bine sau vă simțiți mai rău, trebuie să vă adresați unui medic. 2. Ce trebuie să știți înainte să utilizați Robitussin Antitussicum Nu utilizați Robitussin Antitussicum: - dacă aveti hipersensibilitate (alergie) la dextrometorfan sau la oricare dintre componentele medicamentului; - dacă sunteţi în tratament cu inhibitori de monoaminooxidază (IMAO) sau la 14 zile după încetarea tratamentului cu IMAO - dacă suferiţi de tuse cu spută abundentă; - dacă suferiţi de insuficienţă respiratorie; - dacă suferiţi de astm bronşic; 2 - în caz de alăptare; - copii cu vârsta sub 6 ani şi cu greutatea sub 20 kg. Atenționări și precauții Înainte să utilizați Robitussin Antitussicum, adresați-vă medicului dumneavoastră sau farmacistului sau asistentei medicale. Acest medicament poate crea dependență. Prin urmare, tratamentul trebuie să fie de scurtă durată. Nu este recomandată asocierea unui antitusiv cu un expectorant (mucolitic sau secretostimulant). Folosirea la pacienţii cu tuse productivă poate favoriza acumularea secreţiilor traheobronşice, prin înlăturarea reflexului de tuse. Întrebaţi medicul înainte să folosiţi acest produs dacă suferiţi de tuse cronică ca urmare a fumatului, sau tulburări la nivelul plămânilor cum ar fi astm sau emfizem. Întrebaţi medicul înainte de a folosi produsul dacă suferiţi de insuficienţă respiratorie sau hepatică. Opriţi tratamentul şi întrebaţi medicul, dacă tusea durează mai mult de 5 zile (3 zile la copii), recidivează sau este însoţită de febră, alergii sau dureri persistente de cap. Acestea ar putea fi semne ale unor afecţiuni severe. Dacă tusea nu se ameliorează prin acest tratament, nu se va creşte doza de medicament, ci se va face o reevaluare clinică. Sportivii trebuie atenţionaţi că produsul poate da o reacţie pozitivă la testele antidoping. Acest medicament este recomandat numai pentru copii peste 6 ani. Nu lăsaţi la vederea şi îndemâna copiilor. Nu depăşiţi doza recomandată. Robitussin Antitussicum împreună cu alte medicamente Spuneți medicului dumneavoastră sau farmacistului dacă utilizați, ați utilizat recent sau s-ar putea să utilizați orice alte medicamente. Discutați cu medicul dumneavoastră sau cu farmacistul sau cu asistentul medical înainte de a lua Robitussin Antitussicum: • Dacă luați medicamente cum sunt anumite antidepresive sau antipsihotice, Robitussin Antitussicum poate interacționa cu aceste medicamente și pot să apară modificări ale stării mentale (de exemplu agitație, halucinații, comă) și alte efecte, cum ar fi creștere a temperaturii corporale peste 38°C, bătăi rapide ale inimii, tensiune arterială oscilantă și reflexe exagerate, rigiditate musculară, lipsa coordonării și/sau simptome gastro-intestinale (de exemplu greață, vărsături, diaree). Nu folosiţi acest produs dacă sunteţi sub tratament sau sunteţi după un tratament recent (14 zile) cu inhibitori de monoaminooxidază (IMAO). Ingestia simultană de medicamente care inhibă sistemul enzimatic hepatic al citocromului P450-2D6 și, ca urmare, descompunerea dextrometorfanului – în mod special fluoxetina, paroxetina, chinidina și terbinafina, amiodarona, flecainida, propafenona, sertralina, bupropionul, metadona, cinacalcetul, haloperidolul, perfenazina și tioridazina – poate produce creșterea concentrației de dextrometorfan. În acest context, au fost observate simptome de supradozaj. Robitussin Antitussicum împreună cu alimente, băuturi și alcool Se va evita administrarea de băuturi alcoolice sau de medicamente ce conţin alcool etilic în timpul tratamentului. Sarcina, alăptarea și fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Studiile efectuate la animale nu au evidenţiat efecte teratogene. În clinică, rezultatele studiilor epidemiologice par să excludă un efect malformativ. În timpul trimestrului III de sarcină, administrarea cronică de dextrometorfan la mame, indiferent de doză, a produs sindrom de abstinenţă la nou-născut. La sfârşitul sarcinii, chiar dacă tratamentul este de scurtă durată, dozele mari prezintă risc de detresă respiratorie la nou-născut. 3 Ca urmare, nu se recomandă administrarea dextrometorfanului în cursul sarcinii, decât dacă este absolut necesar şi după evaluarea raportului beneficiu matern/risc potenţial fetal. Dextrometorfanul se excretă în laptele matern. Deoarece există riscul apariţiei hipotoniei şi pauzei respiratorii la sugar, alăptarea este contraindicată în cursul tratamentului cu dextrometorfan. Conducerea vehiculelor și folosirea utilajelor Robitussin Antitussicum poate influenţa capacitatea de a conduce vehicule sau de a realiza activităţi care necesită concentrare motorie, datorită riscului de apariţie a somnolenţei şi vertijului. Persoanele care conduc vehicule sau manevrează utilaje trebuie să fie conştiente că acest produs conţine alcool etilic. Robitussin Antitussicum conține:  Amarant (E123). Poate cauza reacţii alergice.  Benzoat de sodiu (E211). Acest medicament conține 24 mg benzoat de sodiu per fiecare doză de 20 ml care este echivalent cu 1,2 mg/ ml. Benzoaţii pot creşte riscul de producere a icterului (îngălbenire a pielii și a albului ochilor) la nounăscuţi (cu vârsta până la 4 săptămâni).  Maltitol (E965). Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament.  Sodiu. Acest medicament conține 43,9 mg sodiu (componenta principală stabilă/sare de masă) în fiecare doză de 20 ml. Aceasta este echivalentă cu 2% din maximul recomandat pentru consumul zilnic al unui adult. Privind dozele recomandate copiilor, acest medicament conţine sodiu mai puţin de 1 mmol (23 mg) per doza de 10 ml, adică practic „nu conţine sodiu”.  Sorbitol (E420). Acest medicament conține 4,2 g sorbitol per fiecare doză de 20 ml care este echivalent cu 209,4 mg/ml. Sorbitolul este o sursă de fructoză. Dacă medicul dumneavoastră v-a spus că aveți (sau copilul dumneavoastră are) intoleranță la unele tipuri de glucide sau ați fost diagnosticat cu intoleranță ereditară la fructoză, o boală genetică rară în cazul în care fructoza nu poate fi metabolizată, adresați-vă medicului înainte ca dumneavoastră (sau copilului dumneavoastră) să vi se administreze sau să utilizați acest medicament. Sorbitolul poate determina disconfort gastrointestinal și efect laxativ ușor.  Alcool etilic. Acest medicament conține 434 mg de alcool etilic (etanol) per fiecare doză de 20 ml echivalent cu 22 mg/ml (2,06 % m/v). Cantitatea per 20 ml din acest medicament este echivalentă cu mai puțin de 11 ml bere sau 4 ml vin. Cantitatea mică de alcool din acest medicament nu va determina vreun efect semnificativ. Cantitatea de alcool din acest medicament nu determină efecte la adulți și adolescenți, iar efectele la copii nu par a fi semnificative. Poate determina anumite efecte la copiii mici, de exemplu senzație de somnolență. Alcoolul din acest medicament poate influența efectele altor medicamente. Adresați-vă medicului dumneavoastră sau farmacistului dacă luați alte medicamente. Dacă sunteți gravidă sau alăptați, adresați-vă medicului dumneavoastră sau farmacistului înainte de a utiliza acest medicament. Dacă aveți dependență de alcool, adresați-vă medicului dumneavoastră sau farmacistului înainte de a utiliza acest medicament. Este dăunător acelora care suferă de alcoolism. A se avea în vedere conţinutul în alcool la femeile însărcinate sau care alăptează, la copii şi la pacienţii cu risc crescut cum ar fi pacienţii cu disfuncţii hepatice sau epilepsie. Informaţii pentru diabetici: îndulcitorii folosiţi în acest medicament nu vă influenţează diabetul. Acest medicament nu conţine zahăr şi nu favorizează apariţia cariilor. 4 3. Cum să utilizați Robitussin Antitussicum Utilizați întotdeauna acest medicament exact așa cum v-a spus medicul dumneavoastră sau farmacistul. Discutați cu medicul dumneavoastră sau cu farmacistul dacă nu sunteți sigur. Dacă medicul nu recomandă altfel, doza recomandată este: Adulţi şi adolescenţi cu vârsta peste 12 ani: 20 ml de 3-4 ori pe zi. Copii cu vârsta cuprinsă între 6 şi 12 ani: 10 ml de 3-4 ori pe zi. Pentru administrare orală. Robitussin Antitussicum nu se administrează la copiii cu vârsta sub 6 ani (vezi „Nu utilizați Robitussin Antitussicum”). Nu depăşiţi doza recomandată. Opriţi tratamentul cu Robitussin Antitussicum şi întrebaţi medicul dacă tusea durează mai mult de 5 zile (3 zile la copii), recidivează sau este însoţită de febră, alergii sau dureri persistente de cap. Acestea ar putea fi semne ale unor afecţiuni severe. Dacă utilizați mai mult Robitussin Antitussicum decât trebuie În cazul în care luaţi mai mult Robitussin Antitussicum decât trebuie, întrerupeţi administrarea şi adresaţi-vă imediat medicului. Populația pediatrică La copii pot să apară reacții adverse grave în caz de supradozaj, inclusiv tulburări neurologice. Persoanele care au grijă de pacienți trebuie să fie atente să nu depășească doza recomandată. Dacă luați mai mult Robitussin Antitussicum decât trebuie, pot să apară următoarele simptome: greață și vărsături, contracții musculare involuntare, agitație, confuzie, somnolență, tulburări ale stării de conștiență, mișcări rapide și involuntare ale ochilor, tulburări cardiace (bătăi rapide ale inimii), tulburări de coordonare, psihoză însoțită de halucinații vizuale și hiperexcitabilitate. Alte simptome ce pot să apară în cazul unui supradozaj masiv pot fi: comă, dificultăți grave la respirație și convulsii. Contactați-l imediat pe medicul dumneavoastră sau mergeți la spital dacă apare oricare dintre simptomele de mai sus. Tratamentul este simptomatic. În caz de deprimare respiratorie se asistă respiraţia şi se administrează naloxonă. Dacă apar convulsii, se administrează benzodiazepine. Dacă uitați să utilizați Robitussin Antitussicum Nu luaţi o doză dublă pentru a compensa doza uitată. Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului sau asistentei medicale. 4. Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. Reacţiile adverse la dextrometorfan sunt rare. Ele pot include alergie, greaţă, vărsături, vertij, somnolenţă. Datorită prezenţei maltitolului, pot apărea tulburări digestive, diaree. 5 Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Robitussin Antitussicum Nu lăsați acest medicament la vederea și îndemâna copiilor. Nu utilizați acest medicament după data de expirare înscrisă pe cutie după EXP. Data de expirare se referă la ultima zi a lunii respective. Nu utilizați acest medicament după 12 luni de la prima deschidere a flaconului. A se păstra la temperaturi sub 25°C, în ambalajul original, pentru a fi protejat de lumină. Nu utilizaţi acest medicament dacă observaţi că sigiliul capacului este deteriorat. Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conține Robitussin Antitussicum - Substanţa activă este bromhidrat de dextrometorfan. 5 ml soluţie orală conţin 7,5 mg bromhidrat de dextrometorfan. - Celelalte componente sunt: glicerol (E422), carmeloză sodică, benzoat de sodiu (E211), edetat disodic, maltitol lichid (E 965), etanol 96% v/v, acid citric anhidru, amarant (E123), caramel cu sulfit de amoniu (E150d), levomentol, aromă naturală de vişine şi rodii, sorbitol lichid (necristalizabil) (70%) (E420), ciclamat de sodiu (E952), acesulfam potasic (E950), apă purificată. Diabetici: îndulcitorii folosiţi în acest produs nu influenţează diabetul. Cum arată Robitussin Antitussicum și conținutul ambalajului Cutie cu un flacon din sticlă brună, închis cu capac prevăzut cu sistem de închidere securizat pentru copii, conţinând 100 ml soluţie orală, însoţit de măsură dozatoare din polipropilenă pentru măsurarea volumelor de 2,5 ml, 5 ml, 7,5 ml şi 10 ml"
"Citiţi cu atenţie şi în întregime acest prospect înainte de a începe să luați acest medicament, deoarece conţine informaţii importante pentru dumneavoastră. Luaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Dacă după 5 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiți în acest prospect: 1. Ce este Robitussin Expectorans şi pentru ce se utilizează 2. Ce trebuie să știți înainte să luaţi Robitussin Expectorans 3. Cum să luaţi Robitussin Expectorans 4. Reacţii adverse posibile 5. Cum se păstrează Robitussin Expectorans 6. Conținutul ambalajului și alte informaţii 1. Ce este Robitussin Expectorans și pentru ce se utilizează Robitussin Expectorans conține substanța activă guaifenezină. Robitussin Expectorans este un expectorant care ajută la eliberarea sputei (mucusului) şi fluidifică secreţiile bronhice pentru a face tusea mai productivă și ameliorează simptomele congestiei pulmonare la adulți și copii cu vârsta peste 2 ani. Dacă după 5 zile (3 zile la copii) nu vă simțiți mai bine sau vă simțiți mai rău, trebuie să vă adresați unui medic. 2. Ce trebuie să știți înainte să luați Robitussin Expectorans Nu luaţi Robitussin Expectorans:  dacă sunteţi alergic la guaifenezină sau la oricare dintre celelalte componente ale acestui medicament (enumerate la pct. 6).  A nu se administra la copii cu vârsta sub 2 ani. Atenționări și precauții Înainte să luaţi Robitussin Expectorans, adresaţi-vă medicului dumneavoastră sau farmacistului dacă:  suferiţi de tuse cronică ca urmare a fumatului sau disfuncţii ale plămânilor cum ar fi astm sau emfizem. Opriţi tratamentul cu Robitussin Expectorans şi adresaţi-vă medicului dacă tusea dumneavoastră durează 2 mai mult de 5 zile (3 zile la copii), recidivează sau este însoţită de febră, alergii sau dureri persistente de cap. Acestea ar putea fi semne ale unor afecţiuni severe.  Nu este recomandată asocierea unui antitusiv cu un expectorant (mucolitic sau secretostimulant).  Dacă tusea nu se ameliorează prin tratament, nu se va creşte doza de medicament, ci se va face o reevaluare clinică.  În caz de semne de suprainfecţie sau de afecţiuni bronhopulmonare cronice, adresaţi-vă medicului.  Sportivii trebuie atenţionaţi că utilizarea acestui medicament poate da o reacţie pozitivă la testele antidoping.  Nu depăşiţi doza recomandată. Robitussin Expectorans împreună cu alte medicamente Spuneți medicului dumneavoastră sau farmacistului dacă luați, ați luat recent sau s-ar putea să luați orice alte medicamente. Robitussin Expectorans împreună cu alimente, băuturi și alcool Se va evita administrarea de băuturi alcoolice sau de medicamente ce conţin alcool în timpul tratamentului cu Robitussin Expectorans. Sarcina, alăptarea și fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor și folosirea utilajelor Persoanele care conduc vehicule sau manevrează utilaje trebuie să fie conştiente că acest produs conţine alcool etilic. Robitussin Expectorans conține:  Benzoat de sodiu. Acest medicament conține 24 mg benzoat de sodiu per fiecare doză de 20 ml care este echivalent cu 1,2 mg/ ml. Benzoaţii pot creşte riscul de producere a icterului (îngălbenire a pielii și a albului ochilor) la nounăscuţi (cu vârsta până la 4 săptămâni).  Maltitol. Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament.  Sodiu. Acest medicament conține 47,8 mg sodiu (componenta principală stabilă/sare de masă) în fiecare doză de 20 ml. Aceasta este echivalentă cu 2% din maximul recomandat pentru consumul zilnic al unui adult. Privind dozele recomandate copiilor, acest medicament conţine sodiu mai puţin de 1 mmol (23 mg) per doza de 5 ml, adică practic „nu conţine sodiu”.  Sorbitol. Acest medicament conține 4,2 g sorbitol per fiecare doză de 20 ml care este echivalent cu 209,4 mg/ml. Sorbitolul este o sursă de fructoză. Dacă medicul dumneavoastră v-a spus că aveți (sau copilul dumneavoastră are) intoleranță la unele tipuri de glucide sau ați fost diagnosticat cu intoleranță ereditară la fructoză, o boală genetică rară în cazul în care fructoza nu poate fi metabolizată, adresațivă medicului înainte ca dumneavoastră (sau copilului dumneavoastră) să vi se administreze sau să utilizați acest medicament. Sorbitolul poate determina disconfort gastrointestinal și efect laxativ ușor.  Alcool etilic. Acest medicament conține 434 mg de alcool etilic (etanol) per fiecare doză de 20 ml echivalent cu 22 mg/ml (2,06 % m/v). Cantitatea per 20 ml din acest medicament este echivalentă cu mai puțin de 11 ml bere sau 4 ml vin. Cantitatea mică de alcool din acest medicament nu va determina vreun efect semnificativ. 3 Cantitatea de alcool din acest medicament nu determină efecte la adulți și adolescenți, iar efectele la copii nu par a fi semnificative. Poate determina anumite efecte la copiii mici, de exemplu senzație de somnolență. Acoolul din acest medicament poate influența efectele altor medicamente. Adresați-vă medicului dumneavoastră sau farmacistului dacă luați alte medicamente. Dacă sunteți gravidă sau alăptați, adresați-vă medicului dumneavoastră sau farmacistului înainte de a utiliza acest medicament. Dacă aveți dependență de alcool, adresați-vă medicului dumneavoastră sau farmacistului înainte de a utiliza acest medicament. Este dăunător acelora care suferă de alcoolism. A se avea în vedere conţinutul în alcool la femeile însărcinate sau care alăptează, la copii și la pacienţii cu risc crescut cum ar fi pacienții cu disfuncţii hepatice sau epilepsie. Informaţii pentru diabetici: îndulcitorii folosiţi în acest medicament nu influenţează diabetul. Acest medicament nu conţine zahăr şi nu favorizează apariţia cariilor. 3. Cum să luați Robitussin Expectorans Luați întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Doza recomandată este: -la adulţi şi adolescenţi cu vârsta peste 12 ani: 10-20 ml la fiecare 4 ore -la copii cu vârsta cuprinsă între 6 și 12 ani: 5-10 ml la fiecare 4 ore -la copii cu vârsta cuprinsă între 2 și 6 ani: 2,5-5 ml la fiecare 4 ore. Adresaţi-vă medicului înainte de a utiliza medicamentul la această grupă de vârstă. Pentru administrare orală. Robitussin Expectorans nu se administrează la copii cu vârsta sub 2 ani (vezi „Nu luați Robitussin Expectorans”). Nu depăşiți doza recomandată. Opriţi tratamentul cu Robitussin Expectorans şi întrebaţi medicul dacă tusea durează mai mult de 5 zile (3 zile la copii), recidivează sau este însoţită de febră, alergii sau dureri persistente de cap. Acestea ar putea fi semne ale unor afecţiuni severe. Dacă luaţi mai mult Robitussin Expectorans decât trebuie În cazul în care luaţi mai mult Robutussin Expectorans decât trebuie, întrerupeţi administrarea şi adresaţivă imediat medicului. Dacă uitaţi să luaţi Robitussin Expectorans Nu luaţi o doză dublă pentru a compensa doza uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4 4. Reacții adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Următoarele reacţii adverse se pot manifesta la administrarea Robitussin Expectorans: greaţă, vărsături, alergie. Frecvenţa acestor reacţii adverse este necunoscută (nu poate fi estimată din datele disponibile). Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Robitussin Expectorans Nu lăsați acest medicament la vederea și îndemâna copiilor. Nu utilizați acest medicament după data de expirare înscrisă pe cutie după EXP. Data de expirare se referă la ultima zi a lunii respective. Nu utilizați acest medicament după 12 luni de la prima deschidere a flaconului. A se păstra la temperaturi sub 25°C. A se păstra în ambalajul original, pentru a fi protejat de lumină. Nu utilizați acest medicament dacă observați că sigiliul capacului este deteriorat. Nu aruncați niciun medicament pe calea apei sau a reziduurilor menajere. Întrebaţi farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conţine Robitussin Expectorans  Substanţa activă este guaifenezina. 5 ml soluţie orală conţin 100 mg guaifenezină.  glicerol, carmeloză sodică, benzoat de sodiu, maltitol lichid (E965), etanol 96% v/v, acid citric anhidru, caramel, levomentol, aromă naturală de vişine, sorbitol lichid (70%) (E420), ciclamat de sodiu, acesulfam potasic, apă purificată. Diabetici: îndulcitorii folosiţi în acest produs nu influenţează diabetul. Cum arată Robitussin Expectorans şi conţinutul ambalajului Robitussin Expectorans este un lichid cu miros caracteristic şi gust de vişine, de culoare roşcat-închis. Robitussin Expectorans este disponibil în cutie cu un flacon din sticlă brună, închis cu capac prevăzut cu sistem de închidere securizat pentru copii, conţinând 100 ml soluţie orală, însoţit de măsură dozatoare din polipropilenă pentru măsurarea volumelor de 2,5 ml, 5 ml, 7,5 ml şi 10 ml 5"
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Seretide Inhaler CFC-Free şi pentru ce se utilizează 2. Ce trebuie să ştiţi înainte să utilizaţi Seretide Inhaler CFC-Free 3. Cum să utilizaţi Seretide Inhaler CFC-Free 4. Reacţii adverse posibile 5. Cum se păstrează Seretide Inhaler CFC-Free 6. Conţinutul ambalajului şi alte informaţii 1. Ce este Seretide Inhaler CFC-Free şi pentru ce se utilizează Seretide conţine două medicamente: salmeterol şi propionat de fluticazonă.  Salmeterol face parte din grupa medicamentelor numite bronhodilatatoare cu durată lungă de acţiune. Ajută la menţinerea deschisă a căilor aeriene din plămâni, lucru care facilitează pătrunderea şi ieşirea mai uşoară a aerului din plămâni. Efectul durează cel puţin 12 ore.  Propionatul de fluticazonă face parte din grupul medicamentelor numite corticosteroizi care scad inflamaţia şi iritaţia la nivel pulmonar. Medicul dumneavoastră v-a prescris acest medicament pentru a vă ajuta în prevenirea problemelor respiratorii, cum este astmul. Trebuie să utilizaţi Seretide Inhaler CFC-Free în fiecare zi, aşa cum v-a recomandat medicul. Astfel veţi fi siguri că funcţionează corespunzător în ceea ce priveşte controlul astmului dumneavoastră. Seretide Inhaler CFC-Free ajută în prevenirea apariţiei senzaţiei de lipsă de aer sau în prevenirea apariţiei respiraţiei şuierătoare (wheezing-ului). Seretide nu ajută în cazul lipsei acute de aer sau wheezing-ului deja prezente. În acest caz, trebuie să utilizaţi un medicament cu acţiune rapidă, cum este salbutamolul. Ar trebui să aveţi întotdeauna la dumneavoastră un medicament inhalator cu acţiune rapidă. 2 2. Ce trebuie să ştiţi înainte să utilizaţi Seretide Inhaler CFC-Free Nu utilizaţi Seretide Inhaler CFC-Free - Dacă sunteţi alergic la salmeterol, propionat de fluticazonă sau la celălalt component al Seretide Inhaler CFC-Free (HFA 134 a). Atenţionări şi precauţii Înainte să utilizaţi Seretide Inhaler CFC-Free, spuneţi medicului dumneavoastră dacă aveţi:  boli de inimă, incluzând bătăi neregulate şi rapide ale inimii;  glandă tiroidă cu activitate crescută;  tensiune arterială crescută;  diabet zaharat (Seretide Inhaler CFC-Free poate să vă crească cantitatea de zahăr din sânge);  valoare scăzută a potasiului sanguin;  în cazul în care sunteţi sau aţi fost tratat pentru tuberculoză pulmonară (TBC) sau alte infecţii la nivelul plămânilor. Adresaţi-vă medicului dumneavoastră dacă aveţi vedere înceţoşată sau alte tulburări de vedere, care pot fi cauzate de cataractă sau glaucom. Atenţionare pentru sportivi Medicamentul conţine o substanţă activă care poate determina o reacţie pozitivă la testele de control antidoping. Acest medicament necesită scutire pentru utilizare terapeutică. Seretide Inhaler CFC-Free împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente inclusiv medicamentele utilizate pentru tratarea astmului bronşic sau orice alte medicamente eliberate fără prescripţie medicală. Utilizarea Seretide Inhaler CFC-Free cu alte medicamente poate să nu fie adecvată. Spuneţi medicului dumneavoastră dacă utilizaţi unul dintre următoarele medicamente, înainte de a începe să utilizaţi Seretide Inhaler CFC-Free:  β-blocante (cum sunt atenololul, propranololul şi sotalolul). β-blocantele sunt cel mai frecvent utilizate pentru tratamentul tensiunii arteriale crescute sau a altor afecţiuni ale inimii.  Medicamente utilizate pentru a trata infecţiile (cum sunt ketoconazol, itraconazol şi eritromicină) inclusiv medicamente pentru tratamentul HIV (cum sunt ritonavir, medicamente ce conțin cobicistat). Unele dintre aceste medicamente pot să crească cantitatea de propionat de fluticazonă sau salmeterol din corpul dumneavoastră. Astfel poate să crească riscul de apariţie a reacţiilor adverse, incluzând bătăi neregulate ale inimii sau pot înrăutăţi reacţiile adverse. Medicul dumneavoastră poate dori să vă monitorizeze cu atenție dacă luați aceste medicamente.  Corticosteroizi (pe cale orală sau injectabilă). Dacă aţi fost tratat recent cu corticosteroizi, există un risc crescut ca aceste medicamente să vă afecteze glanda suprarenală.  Diuretice, utilizate pentru tratamentul tensiunii arteriale crescute.  Alte bronhodilatatoare (cum este salbutamol).  Derivaţi xantinici, deseori folosiţi în tratamentul astmului. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Este puţin probabil ca Seretide Inhaler CFC-Free să vă afecteze capacitatea de a conduce vehicule şi de a folosi utilaje. 3 3. Cum să utilizaţi Seretide Inhaler CFC-Free Utilizaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur.  Utilizaţi Seretide Inhaler CFC-Free în fiecare zi, până când medicul dumneavoastră vă sfătuieşte să întrerupeţi tratamentul. Nu depăşiţi doza recomandată. Discutaţi cu medicul dumneavoastră sau cu farmacistul dacă nu sunteţi sigur.  Nu întrerupeţi administrarea Seretide şi nu reduceţi doza de Seretide fără să discutaţi mai întâi cu medicul dumneavoastră.  Seretide trebuie inhalat în plămâni prin cavitatea bucală. Adulţi şi adolescenţi cu vârsta peste 12 ani  Seretide Inhaler CFC-Free 25 micrograme/50 micrograme: două pufuri de două ori pe zi.  Seretide Inhaler CFC-Free 25 micrograme/125 micrograme: două pufuri de două ori pe zi. Copii cu vârsta cuprinsă între 4-12 ani  Seretide Inhaler CFC-Free 25 micrograme/50 micrograme: două pufuri de două ori pe zi.  Seretide Inhaler CFC-Free nu este recomandat pentru utilizare la copii cu vârsta sub 4 ani. Dacă se obţine controlul asupra simptomelor dumneavoastră în schema de utilizare a Seretide Inhaler CFC-Free de două ori pe zi, medicul dumneavoastră s-ar putea să decidă scăderea dozei la o singură administrare zilnică. Doza poate fi administrată:  o doză seara, în cazul în care aveţi simptome nocturne  o doză dimineaţa în cazul în care aveţi simptome în timpul zilei. Este foarte important să urmaţi instrucţiunile medicului dumneavoastră referitor la câte pufuri să inhalaţi sau cât de des să utilizaţi medicamentul. Dacă utilizaţi Seretide Inhaler CFC-Free, medicul dumneavoastră va dori să vă monitorizeze periodic starea clinică. Dacă astmul sau dacă respiraţia dumneavoastră se agravează, adresaţi-vă imediat medicului dumneavoastră. Dacă simptomele astmului bronşic se agravează sau nu se obţine un control terapeutic bun (simţiţi că respiraţi cu dificultate şi aveţi nevoie să utilizaţi mai des medicamente „de ameliorare a simptomelor” cu acţiune de scurtă durată şi rapidă), nu trebuie să creşteţi numărul de pufuri inhalate de Seretide Inhaler CFC-Free. Afecţiunea dumneavoastră respiratorie se poate agrava şi vă puteţi îmbolnăvi grav. Adresaţi-vă medicului dumneavoastră deoarece aţi putea avea nevoie de tratament suplimentar. Instrucţiuni de utilizare  Medicul dumneavoastră, asistenta medicală sau farmacistul vă vor sfătui cu privire la utilizarea corectă a inhalatorului. Ei trebuie să verifice, din timp în timp, dacă utilizaţi corect inhalatorul. Neutilizarea corespunzătoare sau conform recomandărilor a Seretide Inhaler CFC-Free, poate să conducă la un control ineficient al astmului dumneavoastră.  Medicamentul este disponibil într-un flacon presurizat introdus într-un înveliş din plastic şi cu o piesă bucală.  Acest flacon are ataşat un dispozitiv de numărare, care arată câte pufuri de medicament au mai rămas. La fiecare apăsare a valvei dozatoare, mecanismul de numărare va coborî cu o unitate.  Picurarea aerosolului poate determina mecanismul de numărare să coboare cu un anumit număr de unităţi. 4 Numărul este arătat printr-o fereastră din spatele învelişului din plastic. Testarea inhalatorului 1. Dacă utilizaţi pentru prima dată inhalatorul, scoateţi capacul piesei bucale, ţinând părţile laterale ale inhalatorului între degetul mare şi arătător. Apăsaţi uşor părţile laterale ale capacului şi scoateţi-l. Pentru a vă asigura că funcţionează, agitaţi bine inhalatorul şi apăsaţi flaconul pentru a elibera pufuri în aer până când aparatul de măsurare indică cifra 120. La fiecare apăsare a flaconului, un puf este eliberat şi dispozitivul indicator al numărului de doze coboară cu o unitate. Dacă inhalatorul dumneavoastră nu a fost utilizat timp de o săptămână sau mai mult, scoateţi capacul piesei bucale, agitaţi bine inhalatorul şi eliberaţi două pufuri în aer. Utilizarea inhalatorului Este important să începeţi să inspiraţi cât mai lent posibil chiar înainte de a utiliza inhalatorul. 1. În timpul utilizării inhalatorului trebuie să staţi în picioare sau în poziţie şezândă. 2. Pentru a îndepărta capacul piesei bucale, ţineţi părţile laterale ale inhalatorului între degetul mare şi arătător, apăsaţi uşor capacul şi scoateţi-l. Controlaţi piesa bucală în interior şi exterior, pentru a vă asigura că este curată şi nu sunt prezenţi corpi străini. 3. Agitaţi inhalatorul, de 4-5 ori, înainte de utilizare, pentru a vă asigura că eventualele aglomerări de particule au fost dispersate şi conţinutul flaconului a fost amestecat omogen. 5 4. Ţineţi inhalatorul în poziţie verticală cu degetul mare pe bază, sub piesa bucală. Expiraţi cât mai mult posibil. 5. Puneţi piesa bucală în gură, între dinţi şi strângeţi buzele în jurul ei. Nu trebuie să o muşcaţi. 6. Inspiraţi pe gură lent şi profund. Imediat după ce începeţi să inspiraţi pe gură, apăsaţi pe capătul superior al flaconului, pentru a elibera un puf în timp ce continuaţi să inspiraţi constant şi profund. 7. Ţineţi-vă respiraţia, scoateţi inhalatorul din gură şi luaţi degetul de pe partea superioară a inhalatorului. Continuaţi să vă ţineţi respiraţia câteva secunde, sau atât timp cât puteţi. 8. Pentru a administra un al doilea puf, păstraţi flaconul în poziţie verticală, aşteptaţi aproximativ o jumătate de minut şi apoi repetaţi etapele de la 3 la 7. 6 9. Apoi clătiţi-vă gura cu apă şi scuipaţi conţinutul afară şi/sau periaţi-vă dinţii. Acest lucru poate ajuta la prevenirea apariţiei candidozei (infecţie determinată de o ciupercă) sau a răguşelii. 10. După utilizare, ataşaţi întotdeauna imediat capacul piesei bucale, pentru a o proteja de praf. Reataşaţi capacul piesei bucale prin apăsare fermă, până când se aude un mic zgomot. În cazul în care capacul nu e ataşat corect, se învârte în direcţie opusă şi se reîncearcă. Nu se utilizează o forţă de apăsare prea mare. Etapele 4, 5, 6 şi 7 nu trebuie efectuate în grabă. Este important să inspiraţi cât mai lent posibil imediat înainte să utilizaţi inhalatorul. La primele utilizări, ar trebui să folosiţi inhalatorul în timp ce staţi faţa unei oglinzi. Dacă observaţi o „ceaţă” ieşind din capătul dispozitivului inhalator sau din colţurile gurii, trebuie să reîncepeţi administrarea de la etapa 3. Instrucţiuni de utilizare la copii Ca şi în cazul altor dispozitive pentru inhalare, persoanele care îngrijesc copii cărora li s-a prescris Seretide Inhaler CFC-Free trebuie să se asigure că aceştia folosesc tehnica de inhalare corectă, aşa cum este descrisă mai sus. Copiii mici ar putea avea nevoie de ajutor şi este necesar ca un adult să manipuleze flaconul pentru ei. Copilul trebuie încurajat să expire; cel care manipulează flaconul trebuie să-l acţioneze imediat după ce copilul începe să inspire. Tehnica trebuie exersată împreună. Dacă dumneavoastră sau copilului dumneavoastră vă este greu să utilizaţi inhalatorul, fie medicul dumneavoastră, fie asistenta medicală sau alt profesionist din domeniul sănătăţii vă pot recomanda utilizarea Seretide Inhaler cu ajutorul unui dispozitiv medical de tip spacer (un dispozitiv utilizat pentru a permite inhalarea medicamentelor), ca de exemplu Volumatic. Medicul dumneavoastră, asistenta medicală, farmacistul sau alt profesionist din domeniul sănătăţii trebuie să vă arate cum să utilizaţi Seretide Inhaler cu ajutorul dispozitivului medical şi cum să păstraţi dispozitivul şi vă vor răspunde la orice întrebări. Este important ca dacă utilizaţi Seretide Inhaler cu ajutorul unui dispozitiv medical, să nu opriţi administrarea cu ajutorul acestui dispozitiv, fără să discutaţi mai întâi cu medicul dumneavoastră sau cu asistenta medicală. De asemenea, este important să nu schimbaţi tipul de dispozitiv medical pe care îl utilizaţi fără să discutaţi mai întâi cu medicul dumneavoastră. Dacă nu mai folosiţi un dispozitiv medical sau dacă îl schimbaţi cu un alt tip de dispozitiv medical, este posibil ca medicul dumneavoastră să vă modifice doza necesară pentru controlul astmului. Întotdeauna discutaţi cu medicul dumneavoastră înainte de a face orice modificări la tratamentul pentru astmul dumneavoastră. Pentru copiii mai mari sau persoanele fără forţă poate fi mai uşor să ţină flaconul cu ambele mâini. Se pun cele două degete arătătoare pe capătul superior al flaconului şi cele două degete mari pe bază, sub piesa bucală. Trebuie să înlocuiţi inhalatorul când dispozitivul indicator al numărului de doze arată numărul 020. Nu mai utilizaţi inhalatorul când dispozitivul indicator al numărului de doze arată cifra 000. Nu încercaţi niciodată să modificaţi numerele indicate de dispozitivul indicator al numărului de doze sau să detaşaţi dispozitivul indicator al numărului de doze de flaconul de metal. Curăţarea inhalatorului Pentru o bună funcţionare a inhalatorului, este important să-l curăţaţi cel puţin o dată pe săptămână. Cum se curăţă:  Scoateţi capacul piesei bucale.  Nu scoateţi flaconul din metal din învelişul din plastic în timp ce curăţaţi inhalatorul sau în orice alt moment.  Ştergeţi interiorul şi exteriorul piesei bucale precum şi învelişul din plastic cu un şerveţel uscat sau o bucată de material textil. 7  Puneţi la loc capacul piesei bucale. În cazul în care capacul nu e ataşat corect, se învârte în direcţie opusă şi se reîncearcă. Nu se utilizează o forţă de apăsare prea mare. Nu puneţi flaconul din metal în apă. Dacă utilizaţi mai mult Seretide Inhaler CFC-Free decât trebuie Este important să utilizaţi Seretide Inhaler CFC-Free conform instrucţiunilor medicului dumneavoastră. Dacă aţi utilizat accidental o doză mai mare decât cea recomandată spuneţi medicului dumneavoastră sau farmacistului. Puteţi simţi că inima dumneavoastră bate mai repede decât în mod normal şi puteţi simţi tremurături. Puteţi avea, de asemenea, ameţeli, dureri de cap, slăbiciune musculară şi dureri articulare. Dacă aţi utilizat timp îndelungat doze mai mari decât cele recomandate, trebuie să vă adresaţi medicului dumneavoastră sau farmacistului pentru recomandări. Aceasta deoarece doze foarte mari de Seretide pot determina o scădere a secreţiei de hormoni steroizi de către corticosuprarenale. Dacă uitaţi să utilizaţi Seretide Inhaler CFC-Free Nu luaţi o doză dublă pentru a compensa doza uitată. Luaţi următoarea doză la ora stabilită. Dacă încetaţi să utilizaţi Seretide Inhaler CFC-Free Este foarte important să utilizaţi Seretide Inhaler CFC-Free în fiecare zi conform instrucţiunilor. Continuaţi să îl luaţi până când medicul dumneavoastră vă sfătuieşte să întrerupeţi tratamentul. Nu întrerupeţi utilizarea sau nu reduceţi brusc doza de Seretide Inhaler CFC-Free. Acest lucru vă poate agrava afecţiunile respiratorii. În plus, dacă opriţi brusc administrarea Seretide sau reduceţi doza de Seretide recomandată, puteţi avea probleme (foarte rar) cu glanda suprarenală (insuficienţă suprarenală) care uneori cauzează reacţii adverse. Aceste reacţii adverse pot include:  dureri de stomac  oboseală şi lipsa poftei de mâncare, senzaţie de rău  slăbiciune şi diaree  pierdere în greutate  dureri de cap sau somnolenţă  valori scăzute de zahăr în sânge  tensiune arterială scăzută şi convulsii. Atunci când corpul dumneavoastră este supus unor condiţii de stres, cum sunt febră, traumă (ca de exemplu un accident de maşină), infecţie sau intervenţie chirurgicală, insuficienţa suprarenală se poate înrăutăţi şi puteţi avea oricare din reacţiile adverse enumerate mai sus. Dacă aveţi orice reacţii adverse, adresaţi-vă medicului dumneavoastră sau farmacistului. Pentru prevenirea apariţiei acestor simptome, medicul dumneavoastră vă poate prescrie tratament suplimentar cu corticosteroizi sub formă de comprimate (cum este prednisolonul). Dacă aveţi orice întrebări suplimentare cu privire la acest medicament, adresaţi-vă medicului dumneavoastră, asistentei medicale sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Pentru a preveni apariţia reacţiilor adverse, medicul dumneavoastră trebuie să se asigure că utilizaţi cea mai mică doză de Seretide Inhaler CFC-Free care are efect terapeutic în astmul bronşic. Reacţii alergice: puteţi simţi că respiraţia dumneavoastră se înrăutăţeşte brusc imediat după utilizarea Seretide. Puteţi avea respiraţie foarte zgomotoasă şi să apară tuse sau puteţi avea senzaţie de scurtarea a respiraţiei. Puteţi prezenta, de asemenea, mâncărime şi edem (de obicei la nivelul feţei, buzelor, limbii sau gâtului) sau puteţi simţi brusc că inima dumneavoastră bate foarte repede sau vă 8 simţiţi slăbit şi ameţit (aceasta poate duce la leşin sau pierderea conştienţei). Dacă prezentaţi oricare dintre aceste simptome imediat după ce folosiţi Seretide Inhaler CFC-Free, opriţi IMEDIAT administrarea şi anunţaţi medicul. Reacţiile adverse alergice la Seretide sunt mai puţin frecvente (întâlnite la mai puţin de 1 pacient din 100). Alte reacţii adverse: Reacţii adverse foarte frecvente (apar la mai mult de un pacient din 10)  Dureri de cap - această reacţie adversă se reduce dacă tratamentul este continuat.  Un număr crescut de răceli a fost raportat la pacienţii cu BPOC. Reacţii adverse frecvente (apar la mai puţin de 1 pacient din 10)  Candidoză (papule galben-crem, dureroase) la nivelul gurii şi faringelui. Dureri la nivelul limbii, răguşeală şi iritaţia gâtului. Clătirea gurii cu apă şi scuiparea conţinutului afară imediat după utilizarea fiecărui puf şi/sau perierea dinţilor poate fi utilă. Medicul dumneavoastră s-ar putea să vă prescrie tratament suplimentar cu medicamente antifungice pentru tratamentul candidozei.  Articulaţii dureroase, umflate şi dureri musculare  Crampe musculare. Următoarele reacţii adverse au fost raportate la pacienţii cu bronhopneumopatie cronică obstructivă (BPOC):  Pneumonii şi bronşite (infecţii pulmonare). Spuneţi medicului dumneavoastră dacă aveţi oricare dintre următoarele simptome: o creştere a cantităţii de spută, o schimbare în culoarea sputei, febră, frisoane, agravarea tusei sau a problemelor respiratorii  Vânătăi şi fracturi  Inflamarea sinusurilor (o senzaţie de tensiune sau plin la nivelul nasului, obrajilor sau în spatele ochilor, uneori însoţită de o durere ritmică)  O scădere a valorilor potasiului în sânge (puteţi avea bătăi neregulate ale inimii, slăbiciune musculară, crampe). Reacţii adverse mai puţin frecvente (apar la mai puţin de 1 pacient din 100)  Creşterea cantităţii de zahăr (glucoză) din sânge (hiperglicemie). Dacă aveţi diabet zaharat, s-ar putea să fie necesar să vă verificaţi mai des glicemia şi să fie necesară ajustarea tratamentului antidiabetic.  Cataractă (opacifierea cristalinului)  Bătăi foarte rapide ale inimii (tahicardie)  Senzaţie de tremurături şi bătăi rapide sau neregulate ale inimii (palpitaţii). Aceste reacţii adverse sunt în general uşoare şi se reduc dacă tratamentul este continuat.  Durere în piept  Senzaţie de îngrijorare (această reacţie adversă apare în principal la copii)  Tulburări de somn  Erupţii alergice trecătoare pe piele. Reacţii adverse rare (apar la mai puţin de 1 pacient din 1000)  Dificultate în respiraţie sau respiraţie şuierătoare (wheezing) care se agravează imediat după ce folosiţi Seretide Inhaler CFC-Free. Dacă aveţi aceste simptome opriţi administrarea Seretide Inhaler CFC-Free. Utilizaţi un medicament inhalator cu acţiune rapidă pentru a vă ajuta să respiraţi şi adresaţi-vă imediat medicului dumneavoastră.  Seretide Inhaler CFC-Free poate afecta secreţia naturală de hormoni steroizi produşi de către corpul dumneavoastră, în special dacă utilizaţi doze mari, timp îndelungat. Aceste reacţii adverse includ: - încetinirea creşterii la copii şi adolescenţi - subţierea oaselor - glaucom - creştere în greutate 9 - faţă rotunjită (în formă de lună plină) - sindrom Cushing. Medicul dumneavoastră vă va verifica periodic pentru apariţia oricăreia dintre aceste reacţii adverse şi pentru a se asigura că utilizaţi doza cea mai mică din Seretide Inhaler CFC-Free care vă controlează simptomele de astm bronşic.  Schimbări ale comportamentului cum ar fi hiperactivitatea şi iritabilitatea (aceste reacţii adverse apar în principal la copii).  Bătăi neregulate ale inimii sau extrasistole (aritmii). Informaţi-l pe medicul dumneavoastră, dar nu întrerupeţi utilizarea Seretide Inhaler CFC-Free decât dacă medicul dumneavoastră vă recomandă acest lucru.  O infecţie fungică la nivelul esofagului care poate determina dificultate la înghiţire. Reacţii adverse cu frecvenţă necunoscută (care nu poate fi estimată din datele disponibile)  Depresie sau agresivitate. Aceste reacţii adverse pot apărea mai ales la copii.  Vedere înceţoşată Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Seretide Inhaler CFC-Free Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie sau flacon, după EXP. Data de expirare se referă la ultima zi a lunii respective. A se păstra la temperaturi sub 30ºC, în ambalajul original pentru a fi protejat de lumina directă a soarelui. A nu se congela. Similar celorlalte medicamente inhalatorii disponibile în flacoane presurizate, efectele terapeutice scad atunci când flaconul este rece. A nu se perfora, sparge sau arde, chiar dacă flaconul este, aparent, gol. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Seretide Inhaler CFC-Free Seretide Inhaler CFC-Free 25 micrograme/50 micrograme suspensie de inhalat presurizată - Substanţele active sunt salmeterol şi propionat de fluticazonă. Un puf (o doză) conţine salmeterol 25 micrograme şi propionat de fluticazonă 50 micrograme. - Cealaltă componentă este HFA 134 a (1,1,1,2-tetrafluoroetan) Seretide Inhaler CFC-Free 25 micrograme/125 micrograme suspensie de inhalat presurizată - Substanţele active sunt salmeterol şi propionat de fluticazonă. Un puf (o doză) conţine salmeterol 25 micrograme şi propionat de fluticazonă 125 micrograme. - Cealaltă componentă este HFA 134 a (1,1,1,2-tetrafluoroetan) 10 Cum arată Seretide Inhaler CFC-Free şi conţinutul ambalajului  Flaconul presurizat conţine o suspensie de inhalat de culoare albă până la aproape albă.  Cutie cu un flacon presurizat din Al, prevăzut cu valvă dozatoare, conţinând 120 doze suspensie de inhalat presurizată.  Flaconul are ataşat un dispozitiv indicator al numărului de doze, care arată câte pufuri au mai rămas. Numărul afişat este vizibil printr-o fereastră situată în spatele valvei dozatoare din plastic. "
"Citiți cu atenție și în întregime acest prospect înainte de a începe să luați acest medicament deoarece conține informații importante pentru dumneavoastră. Luaţi întotdeauna acest medicament conform indicațiilor din acest prospect sau indicațiilor medicului dumneavoastră sau farmacistului. - Păstrați acest prospect. S-ar putea să fie necesar să-l recitiți. - Întrebați farmacistul dacă aveți nevoie de mai multe informații sau recomandări. - Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. - Dacă după 3 zile nu vă simțiți mai bine sau dacă vă simțiți mai rău, trebuie să vă adresați unui medic. Ce găsiți în acest prospect 1. Ce este Theraflu Max Răceală și Gripă și pentru ce se utilizează 2. Ce trebuie să știți înainte să luați Theraflu Max Răceală și Gripă 3. Cum să luați Theraflu Max Răceală și Gripă 4. Reacții adverse posibile 5. Cum se păstrează Theraflu Max Răceală și Gripă 6. Conținutul ambalajului și alte informații 1. Ce este Theraflu Max Răceală și Gripă și pentru ce se utilizează Theraflu Max Răceală și Gripă este utilizat pentru ameliorarea simptomelor de răceală și gripă, atunci când congestia nazală (nasul înfundat) este însoţită de febră și/sau durere ușoară spre moderată, precum durere în gât, durere de cap, durere musculară și durere la nivelul sinusurilor. Theraflu Max Răceală și Gripă trebuie utilizat numai de către adulți și vârstnici cu o greutate corporală de minimum 50 kg. Theraflu Max Răceală și Gripă trebuie luat doar dacă aveți toate simptomele următoare: congestie nazală cu febră și/sau durere ușoară spre moderată. Dacă după 3 zile nu vă simțiți mai bine sau dacă vă simțiți mai rău, trebuie să vă adresați unui medic. Theraflu Max Răceală și Gripă conține trei substanțe active: - Paracetamol este un calmant al durerii (analgezic) şi reduce febra - Clorhidratul de fenilefrină este un decongestionant nazal. Desfundă nasul și vă ajută să respirați mai ușor, reducând inflamația din căile respiratorii nazale. - Acidul ascorbic este o componentă esențială a alimentației la om și completează aportul zilnic de vitamina C. Este deosebit de important în stadiile incipiente ale răcelii sau gripei, deoarece rezervele de vitamina C pot fi scăzute, iar pofta de mâncare poate lipsi. 2. Ce trebuie să știți înainte să luați Theraflu Max Răceală și Gripă Nu luați Theraflu Max Răceală și Gripă dacă: - sunteți alergic la paracetamol, clorhidrat de fenilefrină, acid ascorbic sau la oricare dintre celelalte componente ale acestui medicament (enumerate la pct 6) 2 - luați sau ați luat în ultimele 14 zile inhibitori ai monoaminoxidazei (IMAO) (medicamente utilizate pentru tratamentul depresiei sau al bolii Parkinson) - aveți glaucom cu unghi închis (presiune prea mare în interiorul ochiului) - aveți hipertiroidism (glandă tiroidă hiperactivă) - aveți diabet zaharat (glicemie crescută) - aveți valori mari ale tensiunii arteriale (hipertensiune arterială) sau o boală de inimă - aveți feocromocitom (un tip rar de tumoră a glandelor suprarenale) - luați medicamente pentru tratamentul depresiei, cum ar fi cele numite antidepresive triciclice (de exemplu amitriptilină). - luați medicamente pentru a vă ține sub control tensiunea arterială - luați alte medicamente care conţin substanţe simpatomimetice (cum sunt decongestionantele, medicamentele care inhibă pofta de mâncare și medicamentele stimulatoare ale sistemului nervos) - aveți probleme severe ale ficatului. Atenționări și precauții Theraflu Max Răceală și Gripă conține paracetamol. NU luați acest medicament concomitent cu oricare alte medicamente eliberate cu sau fără rețetă care conțin paracetamol pentru tratamentul durerii, febrei sau al simptomelor de răceală și gripă. Nu depășiți doza recomandată, deoarece acest lucru vă poate afecta grav ficatul. Nu utilizaţi împreună cu niciun alt medicament pentru tratamentul tusei, răcelii, congestiei nazale sau pentru nas înfundat. Adresați-vă medicului dumneavoastră sau farmacistului înainte să luați Theraflu Max Răceală și Gripă dacă: - aveţi probleme cu ficatul sau rinichii - aveți o infecție severă, nu vă alimentați în mod corespunzător (malnutriție severă), aveți o greutate cu mult sub normal sau consumați excesiv alcool, de mult timp, deoarece acest lucru poate crește riscul de acidoză metabolică. Semnele acidozei metabolice includ: o respirație profundă, rapidă, dificilă o greață (senzație de rău), vărsături (stare de rău ) o lipsă a poftei de mâncare Adresați-vă imediat medicului dacă manifestați o combinație a acestor simptome. - aveți dificultăți la urinare din cauza prostatei mărite - aveți boli ale vaselor de sânge, cum ar fi sindromul Raynaud (care se poate manifesta ca amorțeală, furnicături și schimbare a culorii (alb, albastru, apoi roșu) degetelor de la mâini și de la picioare atunci când sunt expuse la frig). Theraflu Max Răceală și Gripă împreună cu alte medicamente Spuneți medicului dumneavoastră dacă luați, ați luat recent sau s-ar putea să luați orice alte medicamente. Nu utilizaţi Theraflu Max Răceală și Gripă dacă luaţi: - inhibitori ai monoaminoxidazei (IMAO) (medicamente utilizate pentru tratamentul depresiei sau al bolii Parkinson) – dacă luați în prezent sau aţi luat în ultimele 14 zile - medicamente pentru tratamentul depresiei, cum ar fi cele numite antidepresive triciclice (de exemplu amitriptilină) - medicamente pentru tratamentul tensiunii arteriale mari, denumite beta-blocante și alte antihipertensive - medicamente care conţin substanţe simpatomimetice (cum sunt decongestionantele, medicamentele care inhibă pofta de mâncare și medicamentele stimulatoare ale sistemului nervos) - medicamente care conţin paracetamol sau substanţe decongestionante pentru răceală şi gripă Adresați-vă medicului dumneavoastră înainte să luați Theraflu Max Răceală și Gripă dacă utilizaţi oricare din medicamentele de mai jos: - warfarină sau medicamente similare (anticoagulante), utilizate pentru subțierea sângelui 3 - medicamente pentru tratamentul stării de greaţă şi al vărsăturilor, precum metoclopramid sau domperidonă - colestiramină (utilizată pentru scăderea valorilor colesterolului) - hipnotice, substanțe antiepileptice (de exemplu fenobarbital, fenitoină, carbamazepină) - rifampicină și izoniazidă (medicamente utilizate pentru tratamentul tuberculozei) - salicilamidă (medicament utilizat pentru tratamentul febrei și al durerii) - medicamente pentru boli cardiace (de exemplu digoxină) - medicamente care reduc sau stimulează pofta de mâncare - medicamente pentru tratamentul migrenelor acute (de exemplu ergotamină, metisergidă) Utilizarea paracetamolului poate determina rezultate false la anumite teste de laborator (de exemplu testarea glicemiei). Theraflu Max Răceală și Gripă împreună cu alcool Nu consumați băuturi alcoolice în timpul utilizării acestui medicament. Sarcina, alăptarea și fertilitatea Acest medicament nu trebuie utilizat fără recomandarea medicului în caz de sarcină, la paciente care cred că ar putea fi gravide și la femei care alăptează. Dacă intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Conducerea vehiculelor și folosirea utilajelor Acest medicament poate cauza amețeli. Dacă simțiți că sunteți afectat, nu conduceți vehicule și nu folosiți utilaje. Theraflu Max Răceală și Gripă conține: - Zahăr (sucroză). Dacă medicul dumneavoastră v-a atenționat că aveți intoleranță la unele categorii de glucide, vă rugăm să-l întrebați înainte de a lua acest medicament. Conține 5210 mg de zahăr per fiecare plic. Acest lucru trebuie luat în considerare la pacienții cu diabet zaharat. - Sodiu. Acest medicament conține 118 mg sodiu (componenta principală din sarea de masă /sarea de gătit) în fiecare plic. Această cantitate este echivalentă cu 5,9% din maximul recomandat pentru un adult. - Galben amurg (E 110) și carmoizină (E 122) care pot provoca reacții alergice. Fiecare plic conține 0,1 mg galben amurg și 3,91 mg carmoizină. - Aspartam (E 951). Acest medicament conține 80 mg aspartam în fiecare plic. Aspartamul este o sursă de fenilalanină. Poate fi dăunător la persoanele cu fenilcetonurie, o afecțiune genetică rară, în care concentrația de fenilalanină este crescută, din cauză că organismul nu o poate elimina în mod corespunzător. 3. Cum să luați Theraflu Max Răceală și Gripă Luaţi întotdeauna acest medicament exact așa cum este descris în acest prospect sau așa cum v-a spus medicul dumneavoastră sau farmacistul. Discutați cu medicul dumneavoastră sau cu farmacistul dacă nu sunteți sigur. Doza recomandată este de: La adulți și vârstnici cu greutatea de 50 kg şi peste: - Un plic la interval de 4-6 ore, după cum este necesar, fără a depăşi 4 plicuri pe zi. Lăsați întotdeauna să treacă un interval de cel puțin 4 ore între două doze. - Nu luaţi mai mult de 4 plicuri într-un interval de 24 de ore (corespunzător la 4000 mg de paracetamol, 40 mg de clorhidrat de fenilefrină și 280 mg de acid ascorbic). - Nu utilizaţi mai mult de 3 zile. Adresați-vă medicului dumneavoastră dacă după 3 zile simptomele persistă sau dacă sunt însoțite de febră mare, erupție pe piele sau durere de cap persistentă. Theraflu Max Răceală și Gripă nu este indicat la adulți și vârstnici cu o greutate corporală mai mică de 50 kg. 4 Nu depășiți doza recomandată. Utilizați cel mai mic număr de plicuri pe zi și pentru cea mai scurtă perioadă necesară pentru a trata simptomele. Utilizarea la copii și adolescenți: Theraflu Max Răceală și Gripă nu este indicat pentru utilizare la copii și adolescenți cu vârsta sub 18 ani. Pacienți cu boală a ficatului Cereţi sfatul medicului dumneavoastră înainte de a utiliza acest medicament. Nu utilizaţi acest medicament dacă aveți o afectare severă a funcției hepatice. Pacienți cu boală a rinichilor Cereţi sfatul medicului dumneavoastră înainte de a utiliza acest medicament. Mod de administrare și instrucțiuni de utilizare Dizolvați conținutul unui plic într-un pahar cu apă fierbinte, dar nu clocotită. Băutura obținută se bea caldă. Dacă luați mai mult Theraflu Max Răceală și Gripă decât trebuie Dacă luați accidental prea multe plicuri, solicitaţi imediat asistenţă medicală, chiar dacă vă simțiți bine, deoarece există riscul de afecțiuni grave ale ficatului, cu debut întârziat. Dacă uitați să luați Theraflu Max Răceală și Gripă Dacă uitați să luați o doză, luați-o imediat ce vă amintiți. Nu luați o doză dublă pentru a compensa doza uitată. Întotdeauna lăsați să treacă un interval de cel puțin 4 ore între două doze. 4. Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. Opriți administrarea Theraflu Max Răceală și Gripă și adresați-vă imediat medicului dacă aveți oricare dintre simptomele de mai jos: - reacții alergice, precum erupție pe piele sau mâncărimi, uneori însoțite de dificultăți la respirație sau umflare a buzelor, limbii, gâtului sau feței - erupție pe piele sau exfoliere a pielii sau ulcerații la nivelul gurii - ați avut anterior probleme la respirație la administrarea de acid acetilsalicilic sau antiinflamatoare nesteroidiene și manifestați o reacție similară la acest medicament - sângerări sau vânătăi neobișnuite - puls neobișnuit de rapid sau o senzație de bătăi ale inimii neobișnuit de rapide sau neregulate - pierdere a vederii, care poate fi determinată de presiunea anormal de mare din interiorul ochilor. Această tulburare este foarte rară, însă este mai probabilă la persoanele cu glaucom. - dificultate la urinat. Această tulburare este mai probabilă la bărbații cu prostată mărită. Frecvența acestor reacții nu este cunoscută (frecvenţa nu poate fi estimată din datele disponibile), însă sunt considerate ca fiind rare sau foarte rare. Alte reacții adverse frecvente (pot afecta până la 1 din 10 persoane) care pot să apară sunt: durere de cap, amețeală, tensiune arterială mare, probleme cu somnul, nervozitate, greață, vărsături. Adresați-vă medicului sau farmacistului dacă manifestați oricare dintre aceste reacții. Raportarea reacțiilor adverse Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. De asemenea, puteți raporta reacțiile adverse direct prin intermediul sistemului național de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. 5 Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 Bucuresti 011478- RO Tel: + 4 0757 117 259 Fax: +4 0213 163 497 e-mail: adr@anm.ro Raportând reacțiile adverse, puteți contribui la furnizarea de informații suplimentare privind siguranța acestui medicament. 5. Cum se păstrează Theraflu Max Răceală și Gripă Nu lăsați acest medicament la vederea și îndemâna copiilor. Nu utilizați acest medicament după data de expirare înscrisă pe cutie și pe plic, după EXP. Data de expirare se referă la ultima zi a lunii respective. A se păstra la temperaturi sub 30°C. Nu utilizați acest medicament dacă observați că plicul este deteriorat. Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conține Theraflu Max Răceală și Gripă Substanțele active sunt: paracetamol 1000 mg, clorhidrat de fenilefrină 10 mg și acid ascorbic 70 mg per plic. Celelalte componente sunt: zahăr, acid tartric, citrat de sodiu anhidru, aspartam (E 951), aromă de fructe de pădure și colorant din coacăze negre (conține galben-amurg (E 110), verde S (E 142) și carmoizină (E 122)). Cum arată Theraflu Max Răceală și Gripă și conținutul ambalajului Fiecare plic de Theraflu Max Răceală și Gripă conține o pulbere de culoare roz pal până la portocaliu deschis, cu un miros caracteristic de mentol şi fructe de pădure. Theraflu Max Răceală și Gripă este disponibil în cutii a câte 5 sau 10 plicuri. Este posibil ca nu toate mărimile de ambalaj să fie comercializate."
"Citiţi cu atenţie şi în întregime acest prospect înainte de a începe să utilizaţi acest medicament deoarece el conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4 - Dacă durerea şi edemul nu se ameliorează în 7 zile sau dacă se agravează, adresaţi-vă medicului dumneavoastră. Ce găsiţi în acest prospect: 1. Ce este Voltaren Emulgel şi pentru ce se utilizează 2. Ce trebuie să ştiţi înainte să utilizaţi Voltaren Emulgel 3. Cum să utilizaţi Voltaren Emulgel 4. Reacţii adverse posibile 5. Cum se păstrează Voltaren Emulgel 6. Conţinutul ambalajului şi alte informaţii 1. Ce este Voltaren Emulgel şi pentru ce se utilizează Voltaren Emulgel conţine substanţa activă diclofenac care face parte din grupul de medicamente denumite antiinflamatoare nesteroidiene (AINS). Este special creat pentru a fi absorbit în piele prin masaj. Voltaren Emulgel este utilizat pentru a calma durerea şi a reduce inflamaţia şi edemul în cazul unor afecţiuni dureroase care afectează încheieturile şi muşchii. Poate fi utilizat la tratarea următoarelor afecţiuni: Adulţi şi adolescenţi cu vârsta de 14 ani şi peste:  Traumatisme ale articulaţiilor şi muşchilor (de exemplu entorse, luxaţii, echimoze, dureri de spate, traumatisme din sport).  Tendinita (de exemplu epicondilita laterală) Numai adulţi (cu vârsta de 18 ani şi peste):  Artrita uşoară a genunchilor sau degetelor 2. Ce trebuie să ştiţi înainte să utilizaţi Voltaren Emulgel Nu utilizaţi Voltaren Emulgel:  Dacă sunteţi alergic la administrarea de diclofenac sau a altor medicamente antiinflamatoare nesteroidiene utilizate pentru tratamentul durerilor, febrei sau inflamaţiilor, cum ar fi ibuprofen sau aspirină (acid acetilsalicilic) sau la oricare dintre celelalte componente ale acestui medicament (enumerate la pct. 6). Dacă nu sunteţi sigur, întrebaţi medicul dumneavoastră sau farmacistul. Simptomele unei reacţii alergice la aceste medicamente pot include: respiraţie şuierătoare sau îngreunată (astm); erupţie pe piele cu vezicule sau urticarie; umflarea feţei sau a limbii; curgerea nasului.  Dacă sunteţi gravidă în ultimele 3 luni de sarcină.  Dacă aveţi vârsta sub 14 ani. 2 Dacă se aplică una dintre situaţiile de mai sus, nu utilizaţi Voltaren Emulgel. Atenţionări şi precauţii:  Nu aplicaţi gelul dacă aveţi leziuni pe piele cum ar fi tăieturi, plăgi deschise sau pe pielea ce prezintă urticarie ori eczeme. Dacă urticaria începe să apară pe piele după ce aplicaţi produsul, întrerupeţi tratamentul.  Nu utilizaţi o cantitate mai mare de medicament decât cea indicată sau pentru o perioadă de timp mai mare decât cea indicată, cu excepţia cazului în care vă recomandă medicul dumneavoastră.  Voltaren Emulgel este doar pentru uz extern. A nu se utiliza în cavitatea bucală. A nu se înghiţi. Evitaţi contactul cu ochii. Dacă acest lucru se întâmplă, clătiţi-vă ochii cu apă din abundenţă şi adresaţi-vă medicului dumneavoastră sau farmacistului dacă disconfortul persistă.  O orteză sau un bandaj elastic pot fi utilizate în tratamentul entorselor, dar nu utilizaţi bandaje elastice ocluzive (plastic). Dacă aveţi întrebări, discutaţi cu medicul sau farmacistul dumneavoastră înainte de a utiliza Voltaren Emulgel. Copii şi adolescenţi Datele privind siguranţa şi eficacitatea administrării la copii şi adolescenţi sub 14 ani sunt insuficiente (a se vedea pct. Nu utilizaţi Voltaren Emulgel). La adolescenţi cu vârsta de 14 ani şi peste, dacă acest produs este necesar pentru tratamentul durerii pe o perioadă mai mare de 7 zile sau dacă simptomele se înrăutăţesc, pacientul/părinţii adolescentului sunt sfătuiţi să consulte medicul. Voltaren Emulgel împreună cu alte medicamente Spuneţi medicului dumneavoastră sau farmacistului dacă utilizaţi sau aţi utilizat recent orice alte medicamente pe care le-aţi cumpărat cu prescripţie medicală sau fără prescripţie medicală. Sarcina, alăptarea şi fertilitatea Dacă sunteţi însărcinată sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a utiliza acest medicament. Voltaren Emulgel nu trebuie utilizat în timpul ultimelor 3 luni de sarcină, pentru că poate afecta fătul sau crea probleme la naştere. Voltaren Emulgel trebuie utilizat numai la recomandarea medicului în timpul primelor 6 luni de sarcină şi doza trebuie să fie ţinută cât mai scăzută şi durata tratamentului să fie cât mai scurtă posibil. În timpul alăptării Voltaren Emulgel trebuie utilizat numai la recomandarea medicului, întrucât diclofenacul trece în cantităţi mici în laptele matern. Totuşi, Voltaren Emulgel nu trebuie aplicat pe sâni de către mamele care alăptează, nici altundeva pe suprafeţe mari de piele sau pentru o perioadă mai mare de timp. Conducerea vehiculelor şi folosirea utilajelor Voltaren Emulgel nu influenţează capacitatea de a conduce vehicule şi de a folosi utilaje. Voltaren Emulgel conţine propilenglicol şi benzoat de benzil, care pot determina iritaţia pielii. Voltaren Emulgel conţine aromă cu alcool benzilic, citral, citronelol, cumarină, d-limonen, eugenol, farnesol, geraniol, linalool, care pot determina reacţii alergice. 3. Cum să utilizaţi Voltaren Emulgel Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Pentru adulţi şi adolescenţi cu vârsta peste 14 ani: Aplicaţi Voltaren Emulgel de 3 sau 4 ori pe zi, pe suprafaţa dureroasă. 3 Cum să aplicaţi Voltaren Emulgel 1. Tub din aluminiu: înainte de prima utilizare străpungeţi cu vârful ascuţit al capacului membrana sigilantă. Tub laminat din aluminiu: Înainte de prima utilizare desigilaţi tubul. Deşurubaţi capacul, apoi folosiţi partea opusă pentru a fixa, răsuci şi îndepărta sigiliul de pe tub. Tub laminat din aluminiu prevăzut cu aplicator (vezi figura 1 de mai jos): Înainte de prima utilizare desigilaţi tubul. Îndepărtaţi capacul de protecţie transparent şi deşurubaţi aplicatorul. Utilizaţi orificiul lateral în formă de stea al aplicatorului pentru a îndepărta sigiliul de siguranţă de plastic din vârful tubului. Înşurubaţi aplicatorul pentru a-l ataşa din nou la tub înainte de a aplica gelul. 2. Tub din aluminiu sau tub laminat din aluminiu: Stoarceţi uşor din tub o cantitate mică de gel şi aplicaţi-o pe zona dureroasă sau umflată şi masaţi uşor în piele. Cantitatea necesară depinde de mărimea zonei dureroase sau umflate; de obicei, este necesară o cantitate variind de la mărimea unei cireşe până la cea a unei nuci. Veţi simţi o senzaţie uşoară de răcoare atunci când masaţi gelul să intre în piele. Tub laminat din aluminiu prevăzut cu aplicator (vezi figura 1 de mai jos): Pentru a deschide, trageţi pur şi simplu partea albă a aplicatorului. Stoarceţi uşor tubul astfel încât gelul să ajungă la suprafaţa aplicatorului. Utilizaţi tubul ce are ataşat aplicatorul ca şi când aţi folosi propriile degete pentru a aplica gelul pe zona dureroasă sau umflată şi masaţi uşor şi delicat astfel încât să pătrundă în piele. Presiunea uşoară de masare va închide automat aplicatorul. Cantitatea necesară depinde de mărimea zonei dureroase sau umflate; de obicei, este necesară o cantitate variind de la mărimea unei cireşe până la cea a unei nuci. Veţi simţi o senzaţie uşoară de răcoare atunci când masaţi gelul să intre în piele. 3. Tub laminat din aluminiu prevăzut cu aplicator (vezi figura 1 de mai jos): După utilizare curăţaţi aplicatorul cu un prosop de bumbac sau hârtie absorbantă până când e uscat şi curat. Nu introduceţi aplicatorul în apă. Nu clătiţi aplicatorul cu apă. Nu folosiţi niciun solvent sau detergent pentru a curăţa suprafaţa aplicatorului. După curăţare, puneţi la loc capacul de protecţie transparent înainte de depozitare. Nu reutilizaţi aplicatorul cu un alt tub. Aruncaţi tubul împreună cu aplicatorul, urmând recomandările de eliminare a medicamentelor de la punctul 5. Cum se păstrează Voltaren Emulgel. Figura 1 Îndepărtaţi capacul de protecţie transparent Deşurubaţi aplicatorul Utilizaţi orificiul lateral în formă de stea al aplicatorului pentru a îndepărta sigiliul de siguranţă de plastic din vârful tubului Înşurubaţi aplicatorul pentru a-l ataşa din nou la tub Trageţi partea albă pentru a deschide aplicatorul Stoarceţi tubul pentru a elibera cantitatea necesară de gel 4 Aplicaţi gelul pe piele. În timpul aplicării gelului pe piele, aplicatorul se închide automat. Curăţaţi aplicatorul cu un prosop de bumbac sau hârtie absorbantă până când e uscat şi curat Voltaren Emulgel 11,6 mg/g este indicat numai pentru administrare cutanată. După aplicare:  Mâinile trebuie să fie şterse de exemplu cu o hârtie absorbantă şi apoi spălate, cu excepţia cazului în care acestea reprezintă suprafaţa tratată. Hârtia absorbantă trebuie aruncată în coşul de gunoi după utilizare.  Înainte de a face duş sau baie aşteptaţi până când Voltaren Emulgel se usucă. Cât de mult timp trebuie să utilizaţi Voltaren Emulgel Nu utilizaţi Voltaren Emulgel mai mult de: Adulţi şi adolescenţi cu vârsta de 14 ani şi peste  2 săptămâni pentru traumatisme ale încheieturilor şi ale muşchilor (de exemplu luxaţii, întinderi, echimoze) sau tendinită Numai adulţi (18 ani şi peste ):  3 săptămâni pentru dureri asociate artritelor Un tratament mai îndelungat poate fi recomandat de către un medic. Dacă durerea şi inflamaţia persistă timp de 7 zile, sau se înrăutăţesc, adresaţi-vă medicului dumneavoastră. Dacă utilizaţi mai mult Voltaren Emulgel decât trebuie  Dacă utilizați mai mult gel decât trebuie, ștergeți surplusul de gel, de exemplu, cu o hârtie absorbantă.  Dacă dumneavoastră înghiţiţi acest medicament, adresaţi-vă imediat unui medic. Dacă uitaţi să utilizaţi Voltaren Emulgel Dacă uitaţi să aplicaţi Voltaren Emulgel la ora stabilită, puteţi să îl aplicaţi atunci când vă amintiţi şi apoi continuaţi ca de obicei. Nu aplicaţi o cantitate dublă care să o înlocuiască pe cea uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Unele reacţii adverse rare şi foarte rare pot fi importante Dacă aveţi oricare din simptomele de alergie de mai jos, OPRIŢI administrarea Voltaren Emulgel şi adresaţi-vă imediat medicului sau farmacistului dumneavoastră.  Erupţie pe piele cu sau fără vezicule; urticarie (pot afecta între 1 şi 10 din 10000 persoane). 5  Respiraţie şuierătoare, greoaie sau senzaţia de apăsare în piept (astm) (pot afecta până la 1 din 10000 persoane).  Umflarea feţei, buzelor, limbii şi gâtului (pot afecta până la 1 din 10000 persoane). Alte reacţii adverse ce pot avea loc sunt de obicei uşoare şi trecătoare (dacă sunteţi îngrijorat, adresaţivă unui medic sau farmacist). Reacţii adverse frecvente (pot afecta până la 1 din 10 persoane)  Erupţii cutanate, mâncărime, înroşire sau usturime a pielii. Reacţii adverse foarte rare (pot afecta până la 1 din 10000 persoane)  Pielea poate fi mai sensibilă la lumina soarelui. Semnele posibile sunt arsuri solare cu mâncărime, umflături şi vezicule. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Voltaren Emulgel Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie şi tub după EXP:. Data de expirare se referă la ultima zi a lunii respective. După ambalarea pentru comercializare - a se păstra la temperaturi sub 30°C, în ambalajul original. După prima deschidere - a se păstra la temperaturi sub 30°C, în ambalajul original. Nu aruncaţi niciun medicament pe calea apei menajere (de exemplu, în toaletă sau chiuvetă). Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Voltaren Emulgel - Substanţa activă este diclofenac dietilamina. Un gram de gel conţine diclofenac dietilamină 11,6 mg, corespunzător la diclofenac sodic 10 mg. Acest medicament conţine 50 mg propilenglicol şi 1 mg benzoat de benzil per fiecare gram de gel. -Celelalte componente sunt: carbomeri, macrogol cetostearil eter, caprilocaprat de cocoil, dietilamină, alcool izopropilic, parafină lichidă, parfum cremă 45 (conţinând benzoat de benzil), propilenglicol, apă purificată. Cum arată Voltaren Emulgel şi conţinutul ambalajului Voltaren Emulgel este un gel moale, omogen, cu aspect cremos, de culoare aproape albă, răcoritor, non-gras, care nu colorează. Ambalaj Cutie cu un tub din aluminiu acoperit în interior cu lac epoxifenolic, sigilat cu membrană din aluminiu, închis cu capac cu filet alb, cilindric, din polipropilenă, având încorporat un vârf ascuţit pentru perforarea membranei înainte de prima utilizare. Mărimea ambalajului: 20 g; 50 g gel. 6 Cutie cu un tub laminat din aluminiu (polietilenă de joasă densitate/aluminiu/polietilenă de înaltă densitate), sigilat cu membrană din polietilenă de înaltă densitate, închis cu capac cu filet alb, cilindric, din polipropilenă, având încorporat un dispozitiv de perforare şi îndepărtare a sigiliului înainte de prima utilizare. Mărimea ambalajului: 20 g; 50 g; 100 g; 150 g gel. Cutie cu un tub laminat din aluminiu (polietilenă de joasă densitate/aluminiu/polietilenă de înaltă densitate), sigilat cu membrană din polietilenă de înaltă densitate, închis cu capac cu filet albastru, triunghiular, din polipropilenă, având încorporat un dispozitiv de perforare şi îndepărtare a sigiliului înainte de prima utilizare. Mărimea ambalajului: 50 g; 100 g; 150 g gel. Cutie cu un tub laminat din aluminiu (polietilenă de joasă densitate/aluminiu/polietilenă de înaltă densitate), sigilat cu membrană din polietilenă de înaltă densitate, închis cu un capac de tip trage/apasă format din următoarele componente: un corp portocaliu din polipropilenă, un cap alb din polietilenă de înaltă densitate şi un capac de protecţie transparent din polipropilenă. Capacul de tip trage/apasă este prevăzut cu un orificiu lateral pentru îndepărtarea sigiliului de plastic al tubului înainte de prima utilizare. Mărimea ambalajului: 100g; 150g gel. Cutie cu un tub laminat din aluminiu (polietilenă de joasă densitate/aluminiu/amestec de polietilenă liniară de joasă densitate, polietilenă de înaltă densitate şi aditiv masterbatch antiblock), sigilat cu membrană din polietilenă de înaltă densitate, închis cu capac cu filet alb, cilindric din polipropilenă, având încorporat un dispozitiv de perforare şi îndepărtare a sigiliului înainte de prima utilizare. Mărimea ambalajului: 20g; 50 g; 100 g; 150 g gel. Cutie cu un tub laminat din aluminiu (polietilenă de joasă densitate/aluminiu/amestec de polietilenă liniară de joasă densitate, polietilenă de înaltă densitate şi aditiv masterbatch antiblock), sigilat cu membrană din polietilenă de înaltă densitate, închis cu capac cu filet albastru, triunghiular, din polipropilenă, având încorporat un dispozitiv de perforare şi îndepărtare a sigiliului înainte de prima utilizare. Mărimea ambalajului: 50 g; 100 g; 150 g gel. Cutie cu un tub laminat din aluminiu (polietilenă de joasă densitate/aluminiu/amestec de polietilenă liniară de joasă densitate, polietilenă de înaltă densitate şi aditiv masterbatch antiblock), sigilat cu membrană din polietilenă de înaltă densitate, închis cu un capac de tip trage/apasă format din următoarele componente: un corp portocaliu din polipropilenă, un cap alb din polietilenă de înaltă densitate şi un capac de protecţie transparent din polipropilenă. Capacul de tip trage/apasă este prevazut cu un orificiu lateral pentru îndepărtarea sigiliului de plastic al tubului înainte de prima utilizare. Mărimea ambalajului: 100g; 150g gel. Este posibil ca nu toate mărimile de ambalaj să fie comercializate. "
"Citiţi cu atenţie şi în întregime acest prospect înainte de a începe să luaţi acest medicament deoarece conține informații importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului sau asistentei medicale. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca ale dumneavoastră. - Dacă manifestați orice reacții adverse, adresați-vă medicului dumneavoastră sau farmacistului sau asistentei medicale. Acestea includ orice posibile reacții adverse nemenționate în acest prospect. Vezi pct. 4. În acest prospect găsiţi: 1. Ce este Zentel şi pentru ce se utilizează 2. Ce trebuie să știți înainte să utilizaţi Zentel 3. Cum să utilizaţi Zentel 4. Reacţii adverse posibile 5. Cum se păstrează Zentel 6. Conținutul ambalajului și alte informații 1. Ce este Zentel şi pentru ce se utilizează Zentel este un medicament antihelmintic şi antiparazitar ce conţine albendazol. Zentel este utilizat pentru tratamentul infecţiilor cauzate de o varietate de viermi şi paraziţi. De obicei, aceşti viermi şi paraziţi infectează intestinul, dar pot determina probleme şi în alte părţi ale corpului. Zentel elimină viermii, paraziţii şi larvele lor prin afectarea metabolismului acestora producând moartea lor. Zentel este indicat la sugari, copii şi adulţi pentru:  Tratamentul infecţiilor datorate viermilor trichinela spiralis, oxiurilor, limbricilor, teniei, nematodelor, viermilor care determină tricocefaloza şi giardia  Tratamentul manifestărilor sistemice determinate de paraziţi, incluzând boală hidatică sau neurocisticercoză 2. Ce trebuie să știți înainte să utilizați ZENTEL Nu luaţi ZENTEL:  dacă ştiţi sau credeţi că sunteţi gravidă sau dacă intenţionaţi să rămâneţi gravidă.  dacă sunteți alergic la albendazol sau la oricare dintre celelalte componente ale acestui medicament (enumerate la pct. 6). 2  Spuneţi medicului dumneavoastră dacă vă aflaţi în oricare dintre aceste situaţii. Nu utilizaţi Zentel. Atenționări și precauții Înainte să utilizați Zentel 400 mg/10 ml suspensie orală, adresați-vă medicului dumneavoastră sau farmacistului sau asistentei medicale. Aveţi grijă deosebită când utilizaţi Zentel Înainte ca dumneavoastră/copilul dumneavoastră să utilizați Zentel, spuneţi medicului dumneavoastră:  dacă dumneavoastră/copilul dumneavoastră aveţi/are boală hepatică sau boală renală  dacă copilul dumneavoastră are vârsta sub 6 ani (în cazul unor Infecţii parazitare sistemice - tratament de lungă durată cu doze crescute)  dacă există contact cu pielea și / sau cu ochii, spălați imediat zona afectată, deoarece Zentel conține acid benzoic care poate irita pielea și ochii. Femeile la vârstă fertilă Pentru a evita utilizarea de Zentel la începutul perioadei de sarcină, vezi „Sarcina, alăptarea şi fertilitatea”. Condiţii în care trebuie să aveţi grijă deosebită: Persoanele tratate pentru infecţii parazitare pot avea rar, fără sa îşi dea seama, o infecţie gravă a creierului, numită neurocisticercoză. Aceasta poate cauza convulsii şi alte simptome (vezi pct. 4). În tratamentul de lungă durată cu doze crescute, Zentel poate conduce la:  la scăderea numărului celulelor sanguine din corp  creşterea valorilor serice ale enzimelor hepatice-acestea revenind la normal după întreruperea tratamentului. În funcție de rezultate, poate fi necesar să întrerupeți tratamentul definitiv sau pentru o perioadă scurtă de timp. Medicul dumneavoastră poate lua probe de sânge pentru a verifica numărul de celule sanguine și enzimele hepatice înainte și în timpul tratamentului. Zentel împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizați orice alte medicamente. Anumite medicamente pot afecta acţiunea Zentel suspensie, sau pot creşte riscul de manifestare al reacţiilor adverse. Acestea includ:  Cimetidina (folosită în tratamentul ulcerului stomacal)  Praziquantel (folosită în tratamentul infecţiilor parazitare)  Dexametazona (folosită în tratamentul inflamaţiei sau alergiei)  Ritonavir (folosit în tratamentul infecţiei cu HIV)  Fenitoina, carbamazepina sau fenobarbitalul folosite în tratamentul convulsiilor şi epilepsiei. Vă rugăm să spuneţi medicului sau farmacistului dacă dumneavoastră sau copilul dumneavoastră luaţi oricare dintre aceste medicamente. Medicul dumneavoastră poate decide dacă aveți nevoie de verificări ulterioare sau vă poate ajusta corespunzător doza. Zentel împreună cu alimente, băuturi şi alcool În cazul infecţiilor parazitare sistemice administraţi medicamentul în timpul mesei. În cazul infecţiilor intestinale şi larva migrans cutanată medicamentul poate fi administrat în timpul mesei, după masă sau pe stomacul gol. 3 Sarcina, alăptarea și fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Atât în cazul infecţiilor parazitare cu localizare intestinală şi larva migrans cutanată (tratament de scurtă durată cu doze mici), cât şi în cazul infecţiilor parazitare sistemice (tratament de lungă durată cu doze crescute): Zentel poate dăuna copiilor nenăscuţi. Nu utilizaţi Zentel dacă sunteţi gravidă, credeţi că aţi putea fi gravidă sau intenţionaţi să rămâneţi gravidă.  Dacă sunteţi gravidă sau intenţionaţi să rămâneţi gravidă adresaţi-vă medicului dumneavoastră  Utilizaţi o metodă sigură de contracepţie în timpul utilizării Zentel pentru a preveni sarcina  Dacă rămâneţi însărcinată în timpul tratamentului cu Zentel, adresaţi-vă medicului dumneavoastră. Nu este cunoscut dacă componentele din Zentel pot trece în laptele matern. Dacă alăptaţi, trebuie să discutaţi cu medicul dumneavoastră înainte să utilizaţi Zentel. Medicul dumneavoastră va decide dacă puteţi lua acest medicament. Conducerea vehiculelor şi folosirea utilajelor Zentel nu ar trebui să afecteze capacitatea dumneavoastră de a conduce vehicule şi folosi utilaje. Cu toate acestea, nu trebuie să conduceţi vehicule sau să manipulaţi utilaje până când nu ştiţi cum reacţionaţi la Zentel. Informaţii importante privind unele componente ale Zentel  Zentel suspensie conţine acid benzoic. Acesta poate creste riscul apariţiei icterului la nounăscuţi. 3. Cum să utilizaţi Zentel Luaţi întotdeauna acest medicament exact așa cum v-a spus medicul dumneavoastră sau farmacistul. Discutați cu medicul dumneavoastră sau cu farmacistul dacă nu sunteți sigur. Medicul dumneavoastră vă va recomanda ce doză de suspensie Zentel este necesară zilnic şi cât timp trebuie să luaţi Zentel. Doza depinde de greutatea sau vârsta dumneavoastră şi de tipul şi severitatea infecţiei. Luați întotdeauna acest medicament exact așa cum este descris în acest prospect sau așa cum v-a spus medicul dumneavoastră sau farmacistul sau asistenta medicală. Discutați cu medicul dumneavoastră sau cu farmacistul sau cu asistenta medicală dacă nu sunteți sigur. Doze şi mod de administrare Infecţii parazitare cu localizare intestinală şi larva migrans cutanată (tratament de scurtă durată cu doze mici):  Nu sunt necesare măsuri speciale cum este repausul alimentar sau administrarea de purgative  Spuneți medicului dumneavoastră dacă continuați să experimentaţi simptome ale bolii dumneavoastră, 3 săptămâni după începerea tratamentului cu Zentel Doze Dozele depind de tipul parazitului infestant, greutatea pacientului şi severitatea infestării: 4 Oxiurază, ankilostomiază, necatoriază, ascaridoză şi tricocefaloză: Adulţi şi copii cu vârsta de peste 2 ani Doza recomandată este de 10 ml suspensie, adică 400 mg albendazol, administrată în doză unică. Copii cu vârsta cuprinsă între 1-2 ani Doza recomandată este de 5 ml suspensie, adică 200 mg albendazol, administrată în doză unică. Strongiloidoză suspectată sau diagnosticată, teniază şi himenolepidoză: Adulţi şi copii cu vârsta de peste 2 ani Doza recomandată este de 10 ml suspensie, adică 400 mg albendazol, administrată o dată pe zi timp de trei zile consecutiv. În cazul himenolepidozei diagnosticate se recomandă repetarea tratamentului după un interval de 10- 21 de zile. Clonorcoză şi opistorcoză: Adulţi şi copii cu vârsta de peste 2 ani Doza recomandată este de 10 ml suspensie, adică 400 mg albendazol, administrată fracţionat în două părţi egale, de două ori pe zi, timp de 3 zile consecutiv. Giardioză: Copii cu vârsta cuprinsă între 2-12 ani Doza recomandată este de 10 ml suspensie, adică 400 mg albendazol, administrată o dată pe zi, timp de 5 zile consecutiv. Larva migrans cutanată: Adulţi şi copii cu vârsta de peste 2 ani Doza recomandată este de 10 ml suspensie, adică 400 mg albendazol, administrată o dată pe zi, timp de 3 zile consecutiv. Mod de administrare  Suspensia poate fi utilizată în timpul mesei, după masă sau pe stomacul gol. Pentru tratamentul copiilor cu vârsta cuprinsă între 1 şi 2 ani, doza de administrat va fi stabilită de către medicul dumneavoastră. Infecţii parazitare sistemice (tratament de lungă durată cu doze crescute) Până în prezent, experienţa referitoare la administrarea în doze mari a albendazolului la copii cu vârsta sub 6 ani este limitată; de aceea, nu se recomandă administrarea la aceast grup de vârstă. Doze Dozele depind de tipul parazitului infestant, greutatea pacientului şi severitatea infestării: Echinococoză chistică : Doza recomandată este de 15 mg albendazol/kg şi zi, administrată fracţionat, în două prize egale (doza zilnică maximă este de 800 mg albendazol). Acest tratament cu durată de 28 zile poate fi repetat după 14 zile de pauză, numărul maxim posibil de cicluri de tratament fiind de 3. Echinococoză alveolară: Doza recomandată este de 15 mg albendazol/kg şi zi, administrată fracţionat, în două prize egale (doza zilnică maximă este de 800 mg albendazol), tratamentul fiind efectuat în 2 cicluri a câte 28 zile cu o perioadă de 14 zile de pauză între ele. Poate fi necesară efectuarea tratamentului timp de câteva luni sau câţiva ani. Au existat cazuri în care tratamentul cu aceste doze a durat până la 20 luni. 5 Neurocisticercoză: Doza recomandată este de 15 mg albendazol/kg şi zi, administrată fracţionat, în 2 prize egale (doza zilnică maximă este de 800 mg albendazol). Durata tratamentului este cuprinsă între 7 şi 30 de zile, în funcţie de răspunsul la tratament. Un al doilea ciclu de tratament se poate efectua după o perioadă de 14 zile de pauză. Mod de administrare  Albendazolul trebuie administrat în timpul meselor. Este recomandat ca medicamentul să fie administrat la aceeaşi oră, în fiecare zi. Suspensia se va agita înainte de administrare. În cazul altor infecţii, medicul vă poate prescrie o doză diferită de medicament. De asemenea, vi se poate spune să luaţi medicamentul în timpul mesei. Trebuie să efectuaţi tratamentul în întregime şi nu trebuie să-l întrerupeţi dacă vă simţiţi mai bine. Dacă vi se pare că efectul medicamentului administrat este prea slab sau prea puternic, nu trebuie să modificaţi dumneavoastră doza ci trebuie să vă adresaţi medicului dumneavoastră. Trebuie să urmaţi instrucţiunile medicului dumneavoastră despre cum şi când să luaţi medicamentul altfel nu veţi beneficia de pe urma acestuia. Cel mai bine este să administraţi doza de medicament în acelaşi moment în fiecare zi. Medicul dumneavoastră poate considera necesar să vă examineze la 2-3 săptămâni după ce aţi luat doza unică prescrisă sau după ce aţi terminat ciclul de tratament, pentru a se asigura că Zentel şi-a făcut efectul. Uneori poate fi necesară administrarea unei a doua doze unice sau efectuarea unei a doua cure de tratament. Nu trebuie să luaţi o doză mai mare de medicament decât v-a recomandat medicul dumneavoastră. Dacă utilizați mai mult Zentel decât trebuie Dacă luaţi mai mult decât trebuie din Zentel sau dacă altcineva a luat medicamentul adresaţi-vă imediat unui medic sau farmacist. Arătaţi-le cutia sau flaconul care conţinea medicamentul. Faceţi aceasta chiar dacă nu aveţi simptome de disconfort sau intoxicaţie. Este puţin probabil să apară unele probleme grave de sănătate după o supradoză de ZENTEL. Dacă uitaţi să utilizaţi Zentel Luaţi medicamentul imediat ce v-aţi amintit. Luaţi doza următoare la momentul obişnuit. Nu luaţi o doză dublă pentru a compensa doza uitată. Dacă încetaţi să utilizaţi Zentel Este foarte important să urmaţi tratamentul complet cu Zentel. Luaţi Zentel suspensie atât cât v-a prescris şi în doza indicată de medic. Nu întrerupeţi administrarea medicamentului decât la indicaţia medicului, chiar dacă vă simţiţi mai bine. Dacă nu urmaţi tratamentul complet, infecţia poate reapărea. Dacă aveți orice întrebări suplimentare cu privire la acest medicament, adresați-vă medicului dumneavoastră, sau farmacistului sau asistentei medicale. 6 4. Reacţii adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele. Atât în cazul infecţiilor parazitare cu localizare intestinală şi larva migrans cutanată (tratament de scurtă durată cu doze mici), cât şi în cazul infecţiilor parazitare sistemice (tratament de lungă durată cu doze crescute): Reacţii cutanate severe: adresaţi-vă imediat medicului dumneavoastră Un număr mic de persoane care iau Zentel poate avea o reacție alergică ce poate evolua în reacţii alergice severe și chiar pot pune viața în pericol dacă acestea nu sunt tratate. Simptomele acestor reacții includ:  erupţii cutanate, care pot forma pustule şi pot arăta ca nişte ţinte (un punct întunecat, central, încercuit de o zonă deschisă la culoare, cu un cerc întunecat la final) (eritem multiform)  erupţie extinsă cu pustule şi descuamări ale pielii, în mod deosebit, în jurul gurii, nasului, ochilor şi organelor genitale (sindrom Stevens-Johnson)  Contactaţi imediat medicul, dacă observaţi oricare dintre aceste simptome. Majoritatea reacţiilor adverse determinate de Zentel sunt uşoare şi dispar, de obicei, fară să încetaţi administrarea de Zentel. Cu toate acestea, unele reacţii adverse pot necesita tratament medical. Dacă observaţi apariţia unor simptome care vă deranjează, adresaţi-vă imediat medicului dumenavoastră. Condiţii în care trebuie să aveţi grijă deosebită Persoanele tratate pentru infecţii parazitare pot avea rar, o infecţie gravă a creierului, numită neurocisticercoză. Administrarea de Zentel are drept ţintă omorârea paraziţilor. Moartea paraziţilor produce o reacţie inflamatorie la nivelul creierului. Atenţie deosebită trebuie acordată următoarelor simptome:  durere de cap, uneori severă  stare de rău (greaţă) şi vărsături  convulsii  probleme de vedere  Contactaţi de urgenţă medicul dacă observaţi oricare din aceste simptome Pentru tratamentul infecţiilor intestinale (tratament de scurtă durată cu doze mici) Reacţii adverse mai puţin frecvente Acestea pot să apară la mai puţin de 1 din 100 de pacienţi:  durere de cap  ameţeli  stare de rău (greaţă)  vărsături  durere de stomac  diaree Reacţii adverse rare Acestea pot să apară la mai puţin de 1 din 1000 de pacienţi  reacţii alergice inclusiv senzaţie de mâncărime sau erupţie trecătoare pe piele  îngălbenirea pielii sau a ochilor  creşterea valorilor enzimelor hepatice Reacţii adverse foarte rare 7 Acestea pot să apară la mai puţin de 1 din 10000 de pacienţi: Reacţii alergice severe (erupţii cutanate)  erupţii cutanate ce pot forma pustule şi pot arăta ca nişte ţinte- punct întunecat, central, încercuit de o zonă deschisă la culoare, cu un cerc întunecat la final (eritem polimorf)  erupţie extinsă cu pustule şi descuamări ale pielii, în mod deosebit, în jurul gurii, nasului, ochilor şi organelor genitale (sindrom Stevens-Johnson).  Contactati de urgenţă medicul dacă observaţi oricare dintre aceste simptome. (Vezi “Reacţii alergice severe” de la punctul 4) Pentru tratamentul infecţiilor sistemice (tratament de lungă durată cu doze crescute) Reacţii adverse foarte frecvente Acestea pot să apară la mai mult de 1 din 10 pacienţi:  Dureri de cap O reacţie adversă foarte frecventă care poate fi evidenţiată prin teste de sânge este:  Creşterea valorilor enzimelor hepatice Reacţii adverse frecvente Acestea pot să apară la mai puţin de 1 din 10 de pacienţi:  Ameţeli  Durere de stomac  Stare de rău (greaţă)  Vărsături  Temperatură mare (febră)  Subţierea firului de păr şi căderea moderată a părului (alopecie reversibilă). Reacţii adverse mai puţin frecvente Acestea pot să apară la mai puţin de 1 din 100 de pacienţi:  Reacţii alergice inclusiv senzaţie de mâncărime sau erupţie trecătoare pe piele  Inflamaţia ficatului (hepatită). Simptomele pot include dureri abdominale, colorarea în galben a pielii şi a ochilor, urină închisă la culoare şi/sau scaune decolorate. O reacţie adversă mai puţin frecventă care poate fi evidenţiată prin teste de sânge este:  Scăderea numărului de celule albe în sânge (leucopenie) Reacţii adverse foarte rare Acestea pot să apară la mai puţin de 1 din 10000 de pacienţi:  Erupţii cutanate, care pot forma pustule şi pot arăta ca nişte ţinte (un punct întunecat, central, încercuit de o zonă deschisă la culoare, cu un cerc întunecat la final) (eritem polimorf)  Erupţie extinsă cu pustule şi descuamări ale pielii, în mod deosebit, în jurul gurii, nasului, ochilor şi organelor genitale (sindrom Stevens-Johnson).  Contactacţi imediat medicul, dacă observaţi oricare dintre aceste simptome. (Vezi “Reacţii cutanate severe” la pct 4). Reacţii adverse foarte rare care pot fi evidenţiate printr-un test de sânge sunt:  Reducere a numărului tuturor tipurilor de celule sanguine (pancitopenie). Simptomele determinate de aceste modificări includ: oboseală, respiraţie superficială, paloare, infecţii frecvente, sângerări sau tendinţă la învineţire, mult mai uşor decât în mod obişnuit.  Incapacitatea măduvei osoase de a produce celule sanguine suficiente (anemie aplastică).  Reducere severă a numărului celulelor albe sanguine numite granulocite (agranulocitoză). Simptomele determinate de aceste modificări includ: infecţii ale gâtului, gurii, pielii sau foselor nazale. 8 ! Nu mai utilizaţi Zentel şi adresaţi-vă imediat unui medic sau mergeţi la camera de gardă a celui mai apropiat spital dacă observaţi apariţia oricăreia dintre următoarele manifestări:  Umflarea membrelor, feţei, gurii sau gâtului;  Respiraţie superficială sau dificultăţi în respiraţie;  Erupţie trecătoare pe piele. Aceasta poate fi o reacţie adversă severă şi, se poate extinde pe întreg corpul dumneavoastră şi puteţi observa formarea unor vezicule la nivelul pielii, gurii şi ochilor. Dacă vreuna dintre reacţiile adverse devine gravă sau dacă observaţi orice reacţie adversă nemenţionată în acest prospect, vă rugăm să spuneţi medicului dumneavoastră sau farmacistului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Zentel Nu lăsați acest medicament la vederea și îndemâna copiilor. Nu utilizaţi acest medicament după data de expirare înscrisă pe cutie, după EXP. Data de expirare se referă la ultima zi a lunii respective. A se păstra la temperaturi sub 25°C. A se păstra în ambalajul original pentru a fi protejat de lumină. Dacă medicul întrerupe tratamentul copilului dumneavoastră, nu păstraţi medicamentele rămase decât dacă medicul dumneavoastră vă spune acest lucru. Nu aruncați niciun medicament pe calea apei sau a reziduurilor menajere. Întrebați farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conţine Zentel - Substanţa activă este albendazolul. 10 ml suspensie orală conţin 400 mg albendazol - Celelalte componente sunt: silicat de aluminiu şi magneziu, carboximetilceluloză sodică, glicerol, polisorbat 80, monolaurat de sorbitan, sorbat de potasiu (E202), acid benzoic (E210), acid sorbic (E200), silicon antispumant (emulsie de simeticonă) Q7-2587 soluţie concentrată 30%, zaharină sodică (E954), aromă de vanilie (substanțe aromatizante, propilenglicol (E1520)), aromă de portocale (substanțe aromatizante, alfa-tocoferol (E307)), aromă de fructul-pasiunii (triacetat de gliceril (E1518), substanțe aromatizante), apă purificată. Cum arată Zentel şi conţinutul ambalajului Zentel este o suspensie albă până la crem, cu miros de portocale și vanilie; poate prezenta un sediment care este ușor dispersat la agitare. Zentel este ambalat în cutii cu un flacon unidoză din PEÎD, închis cu capac cu filet din PP și inel de sigilare, conţinând 10 ml suspensie orală. "
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Trebuie să vă adresaţi unui medic dacă simptomele dumneavoastră persistă pe o perioadă de 5 zile după ce aţi încetat tratamentul. Ce găsiţi în acest prospect: 1. Ce este Zovirax Duo şi pentru ce se utilizează 2. Ce trebuie să ştiţi înainte să utilizaţi Zovirax Duo 3. Cum să utilizaţi Zovirax Duo 4. Reacţii adverse posibile 5. Cum se păstrează Zovirax Duo 6. Conţinutul ambalajului şi alte informaţii 1. Ce este Zovirax Duo şi pentru ce se utilizează Zovirax Duo conţine două substanţe active: aciclovir şi hidrocortizon. Aciclovir este o substanță activă cu efect antiviral, care ajută la combaterea virusului ce cauzează herpesul. Hidrocortizonul este un corticosteroid cu potenţă redusă, care reduce inflamaţia asociată cu herpesul. Zovirax Duo cremă este utilizat pentru tratamentul semnelor şi simptomelor incipiente de herpes (de exemplu furnicături, mâncărime sau roşeaţă) la nivelul buzelor şi pielii din vecinătatea buzelor, pentru a reduce probabilitatea de evoluţie a herpesului spre formarea de vezicule la adulţi şi adolescenţi (cu vârsta de 12 ani şi peste). Chiar dacă herpesul evoluează până la formarea veziculelor, Zovirax Duo va scurta procesul de vindecare cu aproximativ 12-24 de ore, faţă de o cremă care nu conţine aceste două substanţe active. Herpesul labial este cauzat de un virus denumit herpes simplex. Virusul cauzează apariţia unor vezicule şi ulceraţii preponderent la nivelul buzelor, însă pot apărea uneori şi în alte zone ale feţei. Herpesul poate apărea atunci când sistemul imunitar al organismului este slăbit, spre exemplu atunci când aţi contactat o răceală sau altă infecţie. Stresul, expunerea la soare puternic, la temperaturi scăzute sau menstruaţia pot, de asemenea, determina apariţia herpesului. Trebuie să vă adresaţi unui medic dacă simptomele dumneavoastră persistă pe o perioadă de 5 zile după ce aţi încetat tratamentul. 2. Ce trebuie să ştiţi înainte să utilizaţi Zovirax Duo 2 Nu utilizaţi Zovirax Duo - dacă sunteţi alergic la aciclovir, valaciclovir, hidrocortizon sau la oricare dintre celelalte componente ale acestui medicament (enumerate la punctul 6), - pentru orice alte infecţii ale pielii, în afară de herpes. Atenţionări şi precauţii Utilizaţi Zovirax Duo numai pentru tratamentul herpesului de la nivelul buzelor şi pielii din vecinătatea buzelor. În cazul în care manifestaţi în mod repetat erupţii herpetice severe, adresaţi-vă medicului dumneavoastră, pentru a verifica dacă nu aveţi alte probleme de sănătate despre care nu ştiţi. Nu utilizaţi Zovirax Duo: - pentru administrare la nivelul ochilor, în interiorul gurii sau nasului sau la nivelul organelor genitale, - pentru a trata herpesul genital, - dacă sistemul dumneavoastră imunitar nu funcţionează în parametrii normali (de exemplu dacă vi s-a efectuat transplant de măduvă osoasă sau dacă aveţi infecţie cu virusul HIV) sau dacă aţi fost diagnosticat cu un sistem imunitar slăbit, - cu niciun fel de pansamente de tip plasture sau plasturi antiherpetici. Spălaţi-vă pe mâini înainte şi după aplicarea cremei, pentru a evita agravarea erupţiei sau transmiterea infecţiei la o altă persoană. Adresați-vă medicului dumneavoastră dacă aveţi vedere înceţoşată sau alte tulburări de vedere. A nu se utiliza pe o perioadă mai mare de 5 zile. Copii Nu administraţi acest medicament la copii cu vârsta sub 12 ani, deoarece nu se cunoaşte dacă este eficient pentru ei sau dacă poate fi utilizat în siguranţă la aceştia. Zovirax Duo împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv dintre cele eliberate fără prescripţie medicală. Nu se cunoaşte dacă efectul Zovirax Duo poate fi influenţat de utilizarea altor medicamente în acelaşi timp. Zovirax Duo împreună cu alimente şi băuturi Nu aplicaţi crema Zovirax Duo chiar înainte de a mânca, deoarece o puteţi îndepărta în timpul ingerării alimentelor. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului dumneavoastră sau farmacistului pentru recomandări înainte de a utiliza acest medicament. Acest medicament nu trebuie utilizat în timpul sarcinii sau în perioada de alăptare, decât în cazul în care medicul dumneavoastră consideră că beneficiile potenţiale depăşesc posibilitatea unor riscuri necunoscute. Conducerea vehiculelor şi folosirea utilajelor 3 Utilizarea Zovirax Duo nu vă afectează capacitatea de a conduce vehicule şi de a folosi utilaje. Zovirax Duo conţine propilenglicol şi alcool cetostearilic Acest medicament conține 200 mg/g propilenglicol. Alcoolul cetostearilic poate provoca reacţii adverse locale la nivelul pielii (de exemplu, dermatită de contact). Zovirax Duo conţine laurilsulfat de sodiu Acest medicament conţine 8 mg/g lauril sulfat de sodiu. Laurilsulfatul de sodiu poate provoca reacţii locale la nivelul pielii (cum ar fi senzaţia de înţepătură sau arsură) sau poate creşte reacţiile de la nivelul pielii determinate de alte produse atunci când sunt aplicate la nivelul aceleiaşi zone. 3. Cum să utilizaţi Zovirax Duo Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Acest medicament este destinat doar pentru administrare externă. Nu depăşiţi dozele recomandate. Adulţi şi copii cu vârsta de 12 ani şi peste Aplicaţi crema de cinci ori pe zi, timp de 5 zile (adică la interval de aproximativ 3-4 ore, în timpul zilei). Se recomandă începerea tratamentului cât mai repede posibil, preferabil de la apariţia primelor semne sau simptome ale bolii (de exemplu furnicături, roşeaţă sau mâncărime). A nu se utiliza pe o perioadă mai mare de 5 zile. Trebuie să vă adresaţi unui medic dacă simptomele dumneavoastră persistă pe o perioadă de 5 zile după ce aţi încetat tratamentul. Mod de administrare Spălaţi-vă pe mâini înainte şi după aplicarea cremei, pentru a evita agravarea herpesului sau transmiterea infecţiei la o altă persoană. Dacă apar ulceraţii, nu atingeţi zona afectată mai mult decât este necesar, pentru a nu răspândi infecţia la alte regiuni ale corpului sau la nivelul ochilor. Dacă utilizaţi mai mult Zovirax Duo decât trebuie Dacă în mod accidental folosiţi prea multă cremă sau o înghiţiţi, este puţin probabil să apară reacții adverse. Totuşi, dacă înghiţiţi o cantitate mare de cremă, trebuie să vă adresați medicului dumneavoastră. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. Dacă uitaţi să utilizaţi Zovirax Duo Dacă aţi uitat să aplicaţi o doză de Zovirax Duo, aplicaţi-o imediat ce vă amintiţi şi continuaţi tratamentul la fel ca înainte. 4. Reacţii adverse posibile 4 Ca toate medicamentele, Zovirax Duo poate provoca reacţii adverse, cu toate că nu apar la toate persoanele. Nu mai utilizaţi acest medicament şi adresaţi-vă imediat medicului dumneavoastră dacă manifestaţi oricare dintre următoarele simptome ale unei reacţii alergice (reacţii adverse foarte rare: pot afecta până la 1 din 10000 de persoane): - Umflare la nivelul feţei, limbii sau gâtului, care poate provoca dificultăţi la înghiţire sau respiraţie - Erupții pe piele asemănătoare cu urticaria Următoarele reacţii adverse sunt enumerate în ordinea probabilităţii de apariţie: Frecvente: pot afecta până la 1 din 10 persoane: - Uscare sau exfoliere a pielii Mai puţin frecvente: pot afecta până la 1 din 100 persoane: - Senzaţii trecătoare de arsură, furnicături sau înţepături, care pot să apară uneori imediat după aplicarea directă a cremei - Mâncărime Rare: pot afecta până la 1 din 1000 persoane: - Înroşire a pielii - Modificări ale culorii pielii - O erupție sau iritaţie localizată la nivelul pielii, însoţită de mâncărime şi senzaţie de arsură la locul aplicării cremei Cu frecvenţă necunoscută: - Vedere înceţoşată Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenției Naționale a Medicamentului și a Dispozitivelor Medicale din România http://www.anm.ro./ Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 Bucureşti 011478- RO e-mail: adr@anm.ro. Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Zovirax Duo Nu lăsaţi acest medicament la vederea şi îndemâna copiilor. A se păstra la temperaturi sub 25°C. A nu se păstra la frigider sau congelator. Nu utilizaţi acest medicament după data de expirare înscrisă pe cutie şi tub, după EXP. Data de expirare se referă la ultima zi a lunii respective. Perioada de valabilitate după prima deschidere a tubului: 3 luni. Nu utilizaţi acest medicament dacă observaţi că aspectul şi/sau textura cremei s-a(u) modificat. 5 Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Zovirax Duo - Substanţele active sunt aciclovir şi hidrocortizon. Un gram de cremă conţine 50 mg aciclovir şi 10 mg hidrocortizon. - Celelalte componente sunt: parafină lichidă, parafină albă semisolidă, miristat de izopropil, laurilsulfat de sodiu, alcool cetostearilic, poloxamer 188, propilenglicol, acid citric monohidrat, hidroxid de sodiu, acid clorhidric şi apă purificată. Cum arată Zovirax Duo şi conţinutul ambalajului Zovirax Duo se prezintă sub formă de cremă de culoare albă până la slab gălbuie. Mărimi de ambalaj Cutie cu un tub din aluminiu, închis cu capac cu filet, a 2 g cremă Cutie cu un tub laminat din aluminiu, închis cu capac cu filet, a 2 g cremă Deţinătorul autorizaţiei de punere pe piaţă şi fabricanții"
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect 1. Ce este Zyban şi pentru ce se utilizează 2. Ce trebuie să ştiţi înainte să luaţi Zyban 3. Cum să luaţi Zyban 4. Reacţii adverse posibile 5. Cum se păstrează Zyban 6. Conţinutul ambalajului şi alte informaţii 1. Ce este Zyban şi pentru ce se utilizează Zyban este un medicament prescris de medicul dumneavoastră pentru a vă ajuta să renunţaţi la fumat. Pentru mulţi dintre pacienţi, Zyban reduce simptomele de abstinenţă şi dorinţa de a fuma. Nu este acelaşi tratament ca cel de înlocuire a nicotinei, el acţionând la nivelul creierului pentru a reduce dorinţa de a fuma. Zyban va fi cu atât mai eficace cu cât sunteţi mai hotărât să renunţaţi la fumat şi dacă beneficiaţi de mijloace adecvate de susţinere, de exemplu dacă urmaţi un program de ajutor pentru a renunţa la fumat. 2. Ce trebuie să ştiţi înainte să luaţi Zyban Nu luaţi Zyban  dacă sunteţi alergic la bupropionă sau la oricare dintre celelalte componente ale acestui medicament (enumerate la pct. 6);  dacă aveţi o afecţiune care vă poate provoca convulsii, de exemplu epilepsie sau dacă aveţi antecedente de epilepsie;  dacă consumaţi în mod obişnuit cantităţi importante de alcool şi aţi oprit recent sau intenţionaţi să opriţi consumul de alcool în timp ce luaţi Zyban;  dacă aţi oprit recent consumul de sedative sau de alte medicamente utilizate pentru a trata anxietatea, sau dacă intenţionaţi să nu mai luaţi sedative sau alte medicamente pentru anxietate pe parcursul tratamentului cu Zyban;  dacă luaţi orice alte medicamente care conţin bupropionă (de exemplu Elontril, utilizat în tratamentul depresiei);  dacă suferiţi sau aţi suferit de tulburări de alimentaţie (de exemplu bulimie sau anorexie nervoasă); 2  dacă luaţi sau aţi luat în ultimele 14 zile alte medicamente pentru depresie denumite inhibitori de monoaminooxidază (IMAO) sau medicamente pentru boala Parkinson;  dacă suferiţi de tulburare bipolară (schimbări extreme ale dispoziţiei), deoarece Zyban poate precipita un episod maniacal;  dacă sunteţi diagnosticat cu tumoare pe creier;  dacă sunteţi diagnosticat cu ciroză hepatică severă.  Dacă vă aflaţi în oricare dintre aceste situaţii, nu luaţi Zyban fără a discuta mai întâi cu medicul dumneavoastră. Atenţionări şi precauţii Înainte să luaţi Zyban adresaţi-vă medicului dumneavoastră sau farmacistului. Acest lucru este important deoarece anumite afecţiuni pot face mai probabilă apariţia reacţiilor adverse (vezi şi pct. 4 – Reacţii adverse posibile). Dacă suferiţi de oricare dintre aceste afecţiuni, medicul dumneavoastră vă va monitoriza cu mai multă atenţie în timpul tratamentului cu Zyban sau vă va recomanda un alt tratament. Convulsii S-a observat că Zyban determină convulsii la aproximativ 1 din 1000 de persoane (vezi şi Zyban împreună cu alte medicamente de la acest punct şi pct. 4 Reacţii adverse posibile). Este mai probabil să aveţi convulsii:  dacă consumaţi în mod obişnuit cantităţi mari de alcool  dacă luaţi în mod constant sedative  dacă aveţi diabet pentru care folosiţi insulină sau comprimate  dacă luaţi stimulante sau alte medicamente pentru controlul greutăţii sau al poftei de mâncare  dacă aveţi vreo tumoare pe creier  dacă aveţi un istoric de convulsii  dacă aţi suferit vreodată un traumatism cranian grav  dacă luaţi medicamente despre care se ştie că favorizează apariţia convulsiilor (de exemplu antipsihotice, antidepresive, antimalarice, tramadol, teofilină, corticosteroizi, quinolone şi antihistaminice sedative) Dacă aveţi convulsii în timpul tratamentului:  Întrerupeţi Zyban şi nu mai luaţi niciodată. Luaţi legătura cu medicul dumneavoastră. Puteţi avea un risc mai mare decât în mod obişnuit de apariţie a reacţiilor adverse:  Dacă aveţi probleme hepatice sau renale  Dacă aveţi peste 65 de ani Spuneţi medicului dumneavoastră sau farmacistului dacă vă aflaţi în oricare dintre aceste situaţii. S-ar putea să aveţi nevoie de o doză mai mică şi de o supraveghere mai atentă în timp ce luaţi Zyban (vezi pct. 3 Cum să luaţi Zyban). Dacă aţi avut probleme mintale Unele persoane care iau Zyban au avut halucinaţii (a vedea sau a auzi lucruri care nu există în realitate) sau iluzii (a simţi sau a crede lucruri care nu sunt adevărate), gândire dezorganizată sau schimbări extreme de dispoziţie. Este mai probabil ca aceste reacţii să apară la persoanele care au mai avut înainte probleme mintale. Dacă vă simţiţi deprimat sau aveţi gânduri de sinucidere Unele persoane pot suferi de depresie în momentul în care încearcă să renunţe la fumat. Foarte rar se pot gândi să se sinucidă. Aceste simptome afectează persoanele tratate cu Zyban cel mai adesea în primele săptămâni de tratament. Dacă vă simţiţi deprimat sau aveţi gânduri de sinucidere: 3  Luaţi legătura cu medicul dumneavoastră sau mergeţi imediat la cel mai apropiat spital. Hipertensiunea arterială şi Zyban Unii pacienţi care iau Zyban prezintă o creştere a tensiunii arteriale care necesită tratament. Dacă aveţi deja tensiune arterială mare, aceasta se poate agrava. Acest lucru este mai probabil să se întâmple dacă folosiţi plasturi cu nicotină pentru a vă lăsa de fumat.  Spuneţi medicului dumneavoastră dacă aveţi un istoric de hipertensiune arterială. Zyban împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv dintre medicamentele eliberate fără prescripţie medicală. Puteţi avea un risc mai mare de convulsii decât în mod obişnuit dacă luaţi (vezi şi Convulsii de la pct. 2):  Stimulente sau alte medicamente pentru controlul greutăţii sau al poftei de mâncare  Antidiabetice  Dacă luaţi oricare dintre cele menţionate mai sus, spuneţi imediat medicului dumneavoastră înainte de a lua Zyban. Unele medicamente pot afecta modul în care acţionează Zyban sau puteţi avea un risc mai mare decât în mod obişnuit de apariţie a altor reacţii adverse dacă luaţi (vezi şi Nu luaţi Zyban de la pct. 2):  medicamente pentru depresie (ca de exemplu desipramina, imipramina, paroxetina) sau alte afecţiuni mintale (ca de exemplu risperidonă, tioridazină)  Medicamente pentru tratamentul bolii Parkinson (ca de exemplu levodopa, amantadină sau orfenadrină)  carbamazepină, fenitoină sau valproat, utilizate pentru a trata epilepsia sau pentru alte afecţiuni mintale  unele medicamente folosite pentru tratamentul cancerului (ca de exemplu ciclofosfamidă, ifosfamidă)  ticlopidină sau clopidogrel, utilizate în principal pentru tratamentul bolilor cardiace sau al accidentului vascular cerebral  unele beta-blocante (ca de exemplu metoprolol), utilizate în principal pentru tratamentul hipertensiunii arteriale  unele medicamente pentru tratamentul ritmului neregulat al inimii (ca de exemplu propafenonă, flecainidă)  ritonavir sau efavirenz, medicamente folosite în tratamentul infecţiei cu HIV  plasturi cu nicotină (vezi Hipertensiunea arterială şi Zyban de la pct. 2).  Spuneţi medicului dumneavoastră sau farmacistului dacă luaţi oricare dintre acestea. Zyban poate face ca alte medicamente să fie mai puţin eficace:  Dacă luaţi tamoxifen pentru tratamentul cancerului de sân Dacă această situaţie este valabilă în cazul dumneavoastră, spuneţi medicului dumneavoastră. Este posibil să fie necesară schimbarea tratamentului dumneavoastră pentru a renunţa la fumat.  Dacă luaţi digoxină pentru afecţiuni ale inimii Dacă această situaţie este valabilă în cazul dumneavoastră, spuneţi medicului dumneavoastră. Medicul dumneavoastră poate lua în considerare modificarea dozei de digoxină. Copii şi adolescenţi Zyban nu este recomandat persoanelor cu vârstă sub 18 ani. 4 Zyban împreună cu alimente şi băuturi Unele persoane sunt mai sensibile la alcool atunci când iau Zyban. Medicul dumneavoastră vă poate recomanda să nu consumaţi alcool pe durata tratamentului cu Zyban sau să încercaţi să beţi foarte puţin. Teste de laborator Zyban poate interfera cu anumite teste de laborator utilizate pentru a detecta alte medicamente. Dacă trebuie să faceţi astfel de teste, spuneţi medicului dumneavoastră sau medicului de la spital că luaţi Zyban. Sarcina şi alăptarea Dacă sunteţi gravidă, credeţi că aţi putea fi gravidă sau intenţionaţi să rămâneţi gravidă, adresaţi-vă medicului dumneavoastră pentru recomandări înainte de a lua acest medicament. Acesta va evalua beneficiul tratamentului cu Zyban pentru dumneavoastră şi riscul pentru copilul dumneavoastră de a lua Zyban cât timp sunteţi gravidă. Din câteva studii s-a raportat un risc crescut de apariţie a defectelor de naştere, în mod particular defecte la nivelul inimii la nou născuţii ai căror mame au luat Zyban. Nu se ştie dacă acestea sunt datorate utilizării Zyban. Nu alăptaţi în timpul tratamentului cu Zyban, deoarece componentele Zyban trec în lapte şi pot fi dăunătoare pentru copilul dumneavoastră. Discutaţi cu medicul dumneavoastră despre acest lucru. Adresaţi-vă medicului dumneavoastră sau farmacistului pentru recomandări înainte de a lua orice medicament. Conducerea vehiculelor şi folosirea utilajelor Zyban vă poate afecta capacitatea de a conduce şi de a folosi utilaje.  Nu conduceţi vehicule şi nu folosiţi utilaje decât dacă sunteţi sigur că nu sunteţi afectat. 3. Cum să luaţi Zyban Luaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Când să începeţi şi cât de mult să luaţi  Începeţi să luaţi Zyban în timp ce încă fumaţi  Stabiliţi o dată ţintă la care să renunţaţi la fumat în timpul celei de-a doua săptămâni de tratament cu Zyban Săptămâna 1 Continuaţi să fumaţi în timp ce luaţi Zyban Ziua 1-6 Luaţi un comprimat de 150 mg o dată pe zi. Ziua 7 Creşteţi doza la un comprimat (150 mg) de două ori pe zi, administrate la un interval de minim 8 ore şi nu foarte aproape de ora de culcare. Săptămâna 2 Continuaţi să luaţi un comprimat de două ori pe zi. Renunţaţi la fumat în această săptămână în ziua stabilită şi aleasă de dumneavoastră. Săptămâna 3 - Săptămâna 9 Continuaţi să luaţi un comprimat (150 mg) de două ori pe zi timp de cel puţin încă 7 săptămâni. Dacă nu aţi reuşit să vă lăsaţi de fumat după 7 săptămâni de la 5 începerea tratamentului, medicul dumneavoastră vă va recomanda să întrerupeţi administrarea Zyban deoarece este puţin probabil să renunţaţi la fumat de data aceasta. Medicul dumneavoastră vă poate recomanda să întrerupeţi treptat administrarea Zyban, după 7-9 săptămâni. Unele persoane pot avea nevoie de doze mai mici de Zyban pentru a reduce riscul apariţiei reacţiilor adverse:  Dacă aveţi peste 65 de ani  Dacă aveţi o boală de ficat sau rinichi  Dacă aveţi un risc mai mare de convulsii (vezi la pct. 2 „Atenţionări şi precauţii” şi „Zyban împreună cu alte medicamente”) Spuneţi medicului dumneavoastră sau farmacistului dacă vă aflaţi în oricare dintre aceste situaţii. Cum să luaţi Zyban Dacă luaţi Zyban de două ori pe zi, lăsaţi cel puţin 8 ore între doze. Nu luaţi Zyban înainte de a merge la culcare, deoarece vă poate cauza probleme cu somnul. Puteţi lua Zyban înainte sau după ce aţi mâncat. Înghiţiţi comprimatele întregi. Nu le mestecaţi, zdrobiţi sau divizaţi – dacă faceţi acest lucru, medicamentul va fi eliberat prea repede în organismul dumneavoastră, crescând riscul de apariţie a reacţiilor adverse, inclusiv al convulsiilor (crizele epileptice). Dacă luaţi mai mult Zyban decât trebuie Nu luaţi mai multe comprimate decât v-a recomandat medicul dumneavoastră. Dacă aţi luat prea multe comprimate de Zyban este mai probabil să aveţi reacţii adverse, inclusiv convulsii.  Nu amânaţi. Luaţi legătura cu medicul dumneavoastră sau prezentaţi-vă imediat la departamentul de urgenţe al celui mai apropiat spital. Dacă puteţi, arătaţi-le cutia de Zyban. Dacă uitaţi să luaţi Zyban Nu luaţi o doză dublă pentru a compensa doza uitată. Luaţi următorul comprimat la ora obişnuită. Dacă încetaţi să luaţi Zyban Trebuie să luaţi Zyban timp de 7 săptămâni pentru ca acesta să aibă efect complet. Nu întrerupeţi administrarea Zyban fără a discuta mai întâi cu medicul dumneavoastră. S-ar putea să fie necesar să reduceţi dozele treptat. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Convulsii (crize epileptice) Aproximativ 1 din 1000 persoane care iau Zyban prezintă riscul apariţiei unei crize convulsive (crize epileptice). 6 Convulsiile şi uneori pierderea cunoştinţei sunt simptome ale unei crize epileptice. Persoanele care au suferit o criză convulsivă pot fi confuze ulterior şi este posibil să nu-şi amintească ce li s-a întâmplat. Probabilitatea de apariţie a crizelor convulsive este mai mare dacă luaţi o doză prea mare, dacă luaţi anumite medicamente sau dacă aveţi un risc mai mare de convulsii decât în mod obişnuit (vezi pct. 2 – Atenţionări şi precauţii).  Dacă aveţi o criză convulsivă, spuneţi-i medicului dumneavoastră imediat ce vă reveniţi. Nu mai luaţi alte comprimate. Reacţii alergice severe Rareori, unele persoane (până la 1 din 10000 de persoane) pot prezenta reacţii alergice potenţial severe la Zyban. Semnele unei reacţii alergice includ:  erupţie trecătoare pe piele cu vezicule şi asemănătoare unor mici ţinte (zone de culoare mai deschisă având în centru puncte brune şi la exterior un inel închis la culoare – eritem multiform)  o erupţie trecătoare pe piele, extinsă cu vezicule şi descuamări ale pielii, în special în jurul gurii, nasului, ochilor şi organelor genitale (sindrom Stevens-Johnson)  respiraţie şuierătoare neobişnuită sau dificultăţi de respiraţie  umflarea pleoapelor, buzelor sau limbii  dureri ale muşchilor sau articulaţiilor  leşin sau pierderea cunoştinţei  Dacă aveţi orice semn al unei reacţii alergice, contactaţi imediat medicul. Nu mai luaţi alte comprimate de Zyban. Reacţii adverse foarte frecvente: acestea pot afecta mai mult de 1 din 10 persoane  Dificultate de a adormi (insomnie) Reacţii adverse frecvente: acestea pot afecta până la 1 din 10 persoane  Stare depresivă (vezi şi Atenţionări şi precauţii de la pct. 2)  Senzaţie de anxietate sau agitaţie  Dificultăţi de concentrare  Tremor  Dureri de cap  Greaţă şi vărsături  Dureri abdominale, constipaţie, modificări ale gustului mâncării, uscăciune a gurii  Febră, ameţeli, transpiraţii, erupţii pe piele (uneori datorate unei reacţii alergice), mâncărime Reacţii adverse mai puţin frecvente: acestea pot afecta până la 1 din 100 persoane  Zgomote persistente în urechi (tinitus)  Tulburări de vedere  Creşteri ale tensiunii arteriale (uneori severe), înroşirea feţei  Pierderea poftei de mâncare (anorexie)  Senzaţie de slăbiciune  Dureri în piept  Stare de confuzie  Bătăi rapide ale inimii Reacţii adverse rare: acestea pot afecta până la 1 din 1000 de persoane  crize convulsive (vezi începutul acestui punct)  Convulsii clonice, rigiditate musculară, mişcări necontrolate, probleme de mers sau coordonare (ataxie)  Bătăi rapide sau neregulate ale inimii (palpitaţii)  Leşin sau senzaţie de leşin la ridicarea bruscă în picioare ca urmare a scăderii tensiunii arteriale 7  Agresivitate, iritabilitate, coşmaruri  Pierderea memoriei  Furnicături sau amorţeală  Reacţii alergice severe; erupţii pe piele asociate cu dureri ale încheiturilor şi muşchilor (vezi începutul acestui punct)  Urinări mai dese sau mai rare decât în mod obişnuit  Agravarea psoriazisului  Îngălbenirea pielii sau a albului ochilor (icter), valori crescute ale enzimelor hepatice în ser, hepatită  Modificări ale glicemiei  Sentimentul de a se simţi ireal sau altfel decât în mod normal (depersonalizare), a simţi sau a crede lucruri care nu sunt reale (halucinaţii) Reacţii adverse foarte rare: acestea pot afecta mai puţin de 1 din 10000 persoane  Stări de nelinişte, agresivitate sau stări paranoide  A simţi sau a crede lucruri care nu sunt reale (iluzii)  Incontinență urinară (urinare involuntară, pierdere de urină) Alte reacţii adverse Alte reacţii adverse au afectat un număr mic de persoane, însă frecvenţa exactă de apariţie a acestora este necunoscută:  gânduri de sinucidere. Dacă apare această reacţie adversă, contactaţi medicul sau mergeţi la spital imediat.  pierderea contactului cu realitatea şi incapacitatea de a gândi clar (psihoză); alte simptome pot include halucinaţii şi/sau iluzii.  scăderea numărului de celule roşii din sânge (anemie), scăderea numărului de celule albe din sânge (leucopenie) şi scăderea numărului de trombocite (trombocitopenie)  scădere a concentraţiei de sodiu din sânge (hiponatremie). Efectele renunţării la fumat Persoanele care renunţă la fumat sunt afectate adesea de lipsa nicotinei. Aceasta se poate manifesta prin:  dificultate de a adormi, tremor sau transpiraţii;  agitaţie sau senzaţia de depresie (uneori cu gânduri de suicid). Aceste efecte pot apărea şi în cazul utilizării Zyban.  Discutaţi cu medicul dumneavoastră dacă sunteţi îngrijorat de starea dumneavoastră. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 8 5. Cum se păstrează Zyban Nu lăsaţi acest medicament la vederea şi îndemâna copiilor. A se păstra la temperaturi sub 25°C, în ambalajul original. Nu utilizaţi acest medicament după data de expirare înscrisă pe cutie sau blister, după EXP. Data de expirare se referă la ultima zi a lunii respective. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Zyban Substanţa activă este clorhidrat de bupropionă. Celelalte componente sunt: nucleu - celuloză microcristalină, hipromeloză, clorhidrat de cisteină monohidrat, stearat de magneziu; film - colorant concentrat alb (Opadry OY-7300 White sau Opadry YS-1-18202 A White), ceară carnauba, cerneală neagră de inscripţionare Opacode WB NS-78-17821. Cum arată Zyban şi conţinutul ambalajului Comprimate filmate biconvexe, de culoare albă, inscripţionate cu cerneală neagră „GX CH7” pe una din feţe. Cutie cu 3 blistere din hârtie-Al/PA-Al-PVC a câte 10 comprimate cu eliberare prelungită. Cutie cu 6 blistere din hârtie-Al/PA-Al-PVC a câte 10 comprimate cu eliberare prelungită."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Seretide Diskus şi pentru ce se utilizează 2. Ce trebuie să ştiţi înainte să utilizaţi Seretide Diskus 3. Cum să utilizaţi Seretide Diskus 4. Reacţii adverse posibile 5. Cum se păstrează Seretide Diskus 6. Conţinutul ambalajului şi alte informaţii 1. Ce este Seretide Diskus şi pentru ce se utilizează Seretide Diskus conţine două medicamente: salmeterol şi propionat de fluticazonă.  Salmeterolul este un bronhodilatator cu durată lungă de acţiune. Bronhodilatatoarele ajută la menţinerea deschisă a căilor respiratorii din plămâni. Acest lucru uşurează pătrunderea şi ieşirea aerului din plămâni. Efectul durează cel puţin 12 ore.  Propionatul de fluticazonă este un corticosteroid care scade inflamaţia şi iritaţia de la nivelul plămânilor. Medicul dumneavoastră v-a prescris acest medicament pentru a vă ajuta în prevenirea problemelor respiratorii, cum sunt:  Astmul bronşic  Bronhopneumopatia obstructivă cronică (BPOC). Seretide Diskus în concentraţia de 50 micrograme/500 micrograme reduce numărul cazurilor de acutizare a simptomelor în BPOC. Trebuie să utilizaţi Seretide Diskus în fiecare zi, aşa cum v-a recomandat medicul. Astfel veţi fi siguri că funcţionează corespunzător în ceea ce priveşte controlul asupra bolii dumneavoastră (astm bronşic sau BPOC). Seretide Diskus ajută în prevenirea apariţiei senzaţiei de lipsă de aer sau în prevenirea apariţiei respiraţiei şuierătoare (wheezing-ului). Seretide nu trebuie utilizat pentru a trata un episod brusc de lipsă de aer sau respiraţie şuierătoare. În cazul în care aveţi o astfel de criză trebuie să 2 folosiţi un medicament inhalator cu acţiune rapidă, cum este salbutamolul. Ar trebui să aveţi întotdeauna la dumneavoastră un medicament inhalator cu acţiune rapidă. 2. Ce trebuie să ştiţi înainte să utilizaţi Seretide Diskus Nu utilizaţi Seretide Diskus: - Dacă sunteţi alergic la salmeterol, propionat de fluticazonă sau la celălalt component al Seretide Diskus, lactoză monohidrat. Atenţionări şi precauţii Înainte să utilizaţi Seretide Diskus, spuneţi medicului dumneavoastră dacă aveţi:  boli de inimă, incluzând bătăi neregulate sau rapide ale inimii  glandă tiroidă cu activitate crescută  tensiune arterială crescută  diabet zaharat (Seretide Diskus poate să vă crească cantitatea de zahăr din sânge)  valoare scăzută a potasiului sanguin  tuberculoză pulmonară (TBC) în prezent sau în trecut sau alte infecţii la nivelul plămânilor. Adresaţi-vă medicului dumneavoastră dacă aveţi vedere înceţoşată sau alte tulburări de vedere, care pot fi cauzate de cataractă sau glaucom. Seretide Diskus împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente, inclusiv medicamente utilizate pentru tratarea astmului bronşic sau orice alte medicamente eliberate fără prescripţie medicală. Utilizarea Seretide Diskus împreună cu alte medicamente poate să nu fie adecvată. Spuneţi medicului dumneavoastră dacă utilizaţi unul dintre următoarele medicamente, înainte de a începe să utilizaţi Seretide Diskus:  β-blocante (cum su nt atenololul, propranololul şi sotalolul). β-blocantele sunt cel mai frecvent utilizate pentru tratamentul tensiunii arteriale crescute sau a altor afecţiuni ale inimii.  Medicamente utilizate pentru a trata infecţiile (cum sunt ketoconazol, itraconazol şi eritromicină) inclusiv unele medicamente pentru tratamentul HIV (cum ar fi ritonavir, produse care conțin cobicistat). Unele dintre aceste medicamente pot să crească cantitatea de propionat de fluticazonă sau salmeterol din corpul dumneavoastră. Astfel poate să crească riscul de apariţie a reacţiilor adverse, incluzând bătăi neregulate ale inimii sau pot înrăutăţi reacţiile adverse. Medicul dumneavoastră poate dori să vă monitorizeze cu atenție dacă luați aceste medicamente.  Corticosteroizi (pe cale orală sau injectabilă). Dacă aţi fost tratat recent cu corticosteroizi, există un risc crescut ca acest medicament să vă afecteze glanda suprarenală.  Diuretice, utilizate pentru tratamentul tensiunii arteriale crescute.  Alte bronhodilatatoare (cum este salbutamol).  Derivaţi xantinici, deseori folosiţi în tratamentul astmului. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Conducerea vehiculelor şi folosirea utilajelor Este puţin probabil ca Seretide Diskus să vă afecteze capacitatea de a conduce vehicule şi de a folosi utilaje. Seretide Diskus conţine lactoză Seretide Diskus conţine lactoză monohidrat până la 12,5 miligrame/doză. Această cantitate nu determină, de obicei, probleme la persoanele cu intoleranţă la lactoză. Excipientul lactoză conține cantități mici de proteine din lapte, care pot provoca reacții alergice. 3 3. Cum să utilizaţi Seretide Diskus Utilizaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur.  Utilizaţi Seretide Diskus în fiecare zi, până când medicul dumneavoastră vă sfătuieşte să întrerupeţi tratamentul. Nu depăşiţi doza recomandată. Discutaţi cu medicul dumneavoastră sau cu farmacistul dacă nu sunteţi sigur.  Nu întrerupeţi administrarea Seretide şi nu reduceţi doza de Seretide fără să discutaţi mai întâi cu medicul dumneavoastră.  Seretide trebuie inhalat în plămâni prin cavitatea bucală.  Este posibil să nu puteți gusta sau simți pe limbă pulberea, chiar dacă ați folosit Seretide Diskus corect. Astm bronşic Adulţi şi adolescenţi cu vârsta de 12 ani şi peste  Seretide Diskus 50 micrograme/100 micrograme - o inhalare de două ori pe zi.  Seretide Diskus 50 micrograme/250 micrograme - o inhalare de două ori pe zi.  Seretide Diskus 50 micrograme/500 micrograme - o inhalare de două ori pe zi. Copii cu vârsta cuprinsă între 4 şi 12 ani  Seretide Diskus 50 micrograme/100 micrograme - o inhalare de două ori pe zi.  Seretide Diskus nu este recomandat pentru utilizare la copii cu vârsta sub 4 ani. Adulţi cu bronhopneumopatie obstructivă cronică (BPOC)  Seretide Diskus 50 micrograme/500 micrograme - o inhalare de două ori pe zi. Dacă se obţine controlul asupra simptomelor dumneavoastră în schema de utilizare a Seretide Diskus de două ori pe zi, medicul dumneavoastră s-ar putea să decidă scăderea dozei la o singură administrare zilnică. Doza poate fi administrată:  o dată seara, în cazul în care aveţi simptome nocturne  o dată dimineaţa, în cazul în care aveţi simptome în timpul zilei. Este foarte important să urmaţi instrucţiunile medicului dumneavoastră referitor la câte pufuri să inhalaţi sau cât de des să utilizaţi medicamentul. Dacă utilizaţi Seretide Diskus pentru tratamentul astmului bronşic, medicul dumneavoastră va dori să vă monitorizeze regulat starea clinică. Dacă astmul bronşic sau respiraţia dumneavoastră se agravează, adresaţi-vă imediat medicului dumneavoastră. Este posibil să simţiţi că respiraţi mai zgomotos, mai dificil sau aveţi nevoie să utilizaţi mai des medicamente de ameliorare a simptomelor, cu acţiune rapidă şi de scurtă durată. În aceste cazuri trebuie să continuaţi utilizarea Seretide Diskus, dar nu trebuie să creşteţi numărul de pufuri inhalate. Afecţiunea dumneavoastră respiratorie se poate agrava şi vă puteţi îmbolnăvi grav. Adresaţi-vă medicului dumneavoastră, deoarece aţi putea avea nevoie de tratament suplimentar. Instrucţiuni de utilizare  Medicul dumneavoastră, asistenta medicală sau farmacistul vă vor sfătui cu privire la utilizarea corectă a dispozitivului pentru inhalare. Ei trebuie să verifice, din timp în timp, dacă utilizaţi corect dispozitivul. Neutilizarea corespunzătoare sau conform recomandărilor a Seretide Diskus, poate să conducă la un control ineficient al bolii dumneavoastră (astm bronşic sau BPOC).  Dispozitivul Diskus are blistere care conţin Seretide sub formă de pulbere.  Există un indicator pe partea de sus a dispozitivului Diskus care vă spune câte doze au mai rămas. El numără dozele înapoi până la 0. Numerele de la 5 la 0 vor apărea în roşu pentru a vă avertiza 4 că mai sunt disponibile doar câteva doze. În momentul în care indicatorul arată 0, dispozitivul dumneavoastră este gol. Cum funcţionează Seretide Diskus 1. Pentru a deschide Seretide Diskus ţineţi carcasa într-o mână şi apăsaţi cu degetul mare al celeilalte mâini pe locul special pentru deget. Rotiţi piesa cu degetul atât cât este posibil. Veţi auzi un clic. Acest lucru va deschide un mic orificiu în piesa bucală. 2. Ţineţi Seretide Diskus cu piesa bucală spre dumneavoastră. Puteţi să îl ţineţi fie în mâna dreaptă, fie în mâna stângă. Culisaţi pârghia (cursorul) spre în afară până se aude un clic. Acest lucru plasează o doză din medicamentul dumneavoastră în piesa bucală. De fiecare dată când pârghia este împinsă înapoi, un blister se deschide în interior şi se pregăteşte o doză pentru inhalare. Nu vă jucaţi cu pârghia, deoarece acest lucru deschide blisterele şi se pierd doze. 3. Ţineţi Seretide Diskus departe de gură. Expiraţi cât de mult puteţi. Nu expiraţi niciodată în Seretide Diskus. 4. Puneţi piesa bucală între buze; inspiraţi adânc prin Seretide Diskus, nu prin nas. Îndepărtaţi Seretide Diskus de gură. Ţineţi-vă respiraţia timp de aproximativ 10 secunde sau atât timp cât puteţi. Expiraţi încet. 5. Clătiţi-vă gura cu apă şi scuipaţi şi/sau periaţi-vă dinţii. Aceaste manevre ar putea ajuta la prevenirea apariţiei aftelor şi răguşelii. 6. Pentru a închide Seretide Diskus puneţi degetul mare în locul special pentru deget şi rotiţi către dumneavoastră atât cât este posibil. Veţi auzi un clic. Pârghia revine automat la poziţia iniţială. 5 Seretide Diskus este acum gata de reutilizare. Ca şi în cazul altor dispozitive de inhalare, persoanele care îngrijesc copii cărora li s-a prescris Seretide Diskus trebuie să se asigure că aceştia folosesc tehnica de inhalare corectă, aşa cum este descrisă mai sus. Curăţarea dispozitivului pentru inhalare Ştergeţi piesa bucală a dispozitivului Diskus cu un şerveţel uscat pentru a o curăţa. Dacă utilizaţi mai mult Seretide Diskus decât trebuie Este important să utilizaţi Seretide Diskus conform instrucţiunilor medicului dumneavoastră. Dacă aţi utilizat accidental o doză mai mare decât cea recomandată, spuneţi medicului dumneavoastră sau farmacistului. Puteţi simţi că inima dumneavoastră bate mai repede decât în mod normal şi puteţi simţi tremurături. Puteţi, de asemenea, avea ameţeli, dureri de cap, slăbiciune musculară şi dureri articulare. Dacă aţi utilizat timp îndelungat doze mai mari decât cele recomandate, trebuie să vă adresaţi medicului dumneavoastră sau farmacistului pentru recomandări. Aceasta deoarece doze foarte mari de Seretide Diskus pot determina o scădere a secreţiei de hormoni steroizi de către corticosuprarenale. Dacă uitaţi să utilizaţi Seretide Diskus Nu luaţi o doză dublă pentru a compensa doza uitată. Trebuie doar să luaţi doza următoare la ora obişnuită. Dacă încetaţi să utilizaţi Seretide Diskus Este important să utilizaţi Seretide Diskus în fiecare zi conform instrucţiunilor. Continuaţi să îl luaţi până când medicul dumneavoastră vă sfătuieşte să întrerupeţi tratamentul. Nu întrerupeţi utilizarea sau nu reduceţi brusc doza de Seretide Diskus. Acest lucru vă poate agrava simptomele respiratorii. În plus, dacă opriţi brusc administrarea Seretide sau reduceţi doza de Seretide recomandată, puteţi avea probleme (foarte rar) cu glanda suprarenală (insuficienţă suprarenală) care uneori cauzează reacţii adverse. Aceste reacţii adverse pot include:  Dureri de stomac  Oboseală şi lipsa poftei de mâncare, senzaţie de rău  Slăbiciune şi diaree  Pierdere în greutate  Dureri de cap sau somnolenţă  Valori scăzute de zahăr în sânge  Tensiune arterială scăzută şi convulsii. Atunci când corpul dumneavoastră este supus unor condiţii de stres, cum sunt febră, traumă (ca de exemplu un accident de maşină), infecţie sau intervenţie chirurgicală, insuficienţa suprarenală se poate înrăutăţi şi puteţi avea oricare din reacţiile adverse enumerate mai sus. Dacă aveţi orice reacţii adverse, adresaţi-vă medicului dumneavoastră sau farmacistului. Pentru prevenirea apariţiei acestor simptome, medicul dumneavoastră vă poate prescrie tratament suplimentar cu corticosteroizi sub formă de comprimate (cum este prednisolonul). 6 Dacă aveţi orice întrebări suplimentare cu privire la acest medicament, adresaţi-vă medicului dumneavoastră, asistentei medicale sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Pentru a preveni apariţia reacţiilor adverse, medicul dumneavoastră trebuie să se asigure că utilizaţi cea mai mică doză de Seretide Diskus care are efect terapeutic pentru dumneavoastră în astmul bronşic sau BPOC. Reacţii alergice: puteţi simţi că respiraţia dumneavoastră se înrăutăţeşte brusc imediat după utilizarea Seretide Diskus. Puteţi avea respiraţie foarte zgomotoasă şi să apară tuse sau puteţi avea senzaţie de scurtarea a respiraţiei. Puteţi, de asemenea, prezenta mâncărime şi umflare (de obicei la nivelul feţei, buzelor, limbii sau gâtului) sau puteţi simţi brusc că inima dumneavoastră bate foarte repede sau vă simţiţi slăbit şi ameţit (aceasta poate duce la leşin sau pierderea conştienţei). Dacă prezentaţi oricare dintre aceste simptome sau dacă acestea apar imediat după ce folosiţi Seretide Diskus, nu îl mai utilizaţi şi anunţaţi imediat medicul. Reacţiile adverse alergice la Seretide sunt mai puţin frecvente (apar la mai puţin de o persoană din 100). Pneumonie (infecţie la nivelul plămânilor) la pacienţii cu BPOC (reacţie adversă frecventă) Spuneţi medicului dumneavoastră dacă manifestaţi oricare dintre următoarele simptome în timp ce luaţi Seretide, deoarece acestea pot indica o infecţie la nivelul plămânilor:  Febră sau frisoane  Eliminare crescută de mucus, modificare a culorii mucusului  Agravare a tusei sau a dificultăţilor de respiraţie. Alte reacţii adverse sunt listate mai jos: Reacţii adverse foarte frecvente (afectează mai mult de 1 persoană din 10)  Dureri de cap - această reacţie adversă se reduce dacă tratamentul este continuat.  Un număr crescut de răceli a fost raportat la pacienţii cu BPOC. Reacţii adverse frecvente (afectează mai puţin de 1 persoană din 10)  Candidoză (papule galben-crem, dureroase) la nivelul gurii şi gâtului. De asemenea, dureri la nivelul limbii, răguşeală şi iritaţia gâtului. Clătirea gurii cu apă şi scuiparea conţinutului şi/sau periajul dinţilor după administrarea fiecărei doze pot fi utile. Medicul dumneavoastră s-ar putea să vă prescrie tratament suplimentar cu medicamente antifungice pentru tratamentul candidozei.  Articulaţii dureroase, umflate şi dureri musculare.  Crampe musculare. De asemenea, următoarele reacţii adverse au fost raportate la pacienţii cu bronhopneumopatie obstructivă cronică (BPOC):  Vânătăi şi fracturi;  Inflamarea sinusurilor (o senzaţie de tensiune sau plin la nivelul nasului, obrajilor şi în spatele ochilor, uneori însoţită de o durere ritmică);  O scădere a valorilor potasiului în sânge (puteţi avea bătăi neregulate ale inimii, slăbiciune musculară, crampe). Reacţii adverse mai puţin frecvente (afectează mai puţin de 1 persoană din 100)  Creşterea cantităţii de zahăr (glucoză) din sânge (hiperglicemie). Dacă aveţi diabet zaharat, s-ar putea să fie necesar să vă verificaţi mai des glicemia şi să fie necesară ajustarea tratamentului antidiabetic;  Cataractă (opacifierea cristalinului);  Bătăi foarte rapide ale inimii (tahicardie); 7  Senzaţie de tremurături şi bătăi rapide sau neregulate ale inimii (palpitaţii). Aceste reacţii adverse sunt în general uşoare şi se reduc dacă tratamentul este continuat;  Durere în piept;  Senzaţie de îngrijorare (această reacţie adversă apare în principal la copii);  Tulburări de somn;  Erupţii alergice trecătoare pe piele. Reacţii adverse rare (afectează mai puţin de 1 persoană din 1000)  Dificultate în respiraţie sau respiraţie şuierătoare (wheezing) care se agravează imediat după ce folosiţi Seretide Diskus. Dacă se întâmplă acest lucru opriţi administrarea Seretide Diskus. Utilizaţi un medicament inhalator cu acţiune rapidă pentru a vă ajuta să respiraţi şi adresaţi-vă imediat medicului dumneavoastră.  Seretide poate afecta secreţia naturală de hormoni steroizi produşi de către corpul dumneavoastră, în special dacă utilizaţi doze mari, timp îndelungat. Aceste reacţii adverse includ: - încetinirea creşterii la copii şi adolescenţi - subţierea oaselor - glaucom - creştere în greutate - faţă rotunjită (în formă de lună plină) - sindrom Cushing. Medicul dumneavoastră vă va monitoriza periodic pentru apariţia oricăreia dintre aceste reacţii adverse şi pentru a se asigura că utilizaţi doza cea mai mică din Seretide Diskus care vă controlează simptomele de astm bronşic.  Schimbări ale comportamentului cum ar fi hiperactivitatea şi iritabilitatea (aceste reacţii adverse apar în principal la copii).  Bătăi neregulate ale inimii sau extrasistole (aritmii). Informaţi-l pe medicul dumneavoastră, dar nu întrerupeţi utilizarea Seretide Diskus decât dacă medicul dumneavoastră vă recomandă acest lucru.  O infecţie fungică la nivelul esofagului care poate determina dificultate la înghiţire. Reacţii adverse cu frecvenţă necunoscută (care nu pot fi estimate din datele disponibile)  Depresie sau agresivitate. Aceste reacţii adverse pot apărea mai ales la copii.  Vedere înceţoşată. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO Tel: + 4 0757 117 259 Fax: +4 0213 163 497 e-mail: adr@anm.ro. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Seretide Diskus  Nu lăsaţi acest medicament la vederea şi îndemâna copiilor.  Nu utilizaţi acest medicament după data de expirare înscrisă pe cutie sau pe dispozitivul de inhalat, după EXP. Data de expirare se referă la ultima zi a lunii respective.  A nu se păstra la temperaturi peste 30°C. 8 Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Seretide Diskus  Fiecare doză de pulbere de inhalat conţine salmeterol 50 micrograme (sub formă de xinafoat de salmeterol) şi propionat de fluticazonă 100, 250 sau 500 micrograme.  Celălalt component este lactoză monohidrat (care conţine proteine din lapte). Cum arată Seretide Diskus şi conţinutul ambalajului  Seretide Diskus conţine o folie având blistere cu pulbere de inhalat; folia este încorporată într-un dispozitiv de inhalat din plastic. Folia protejează pulberea de inhalat de efectul atmosferei.  Fiecare doză este pregătită pentru eliberare.  Dispozitivele de inhalat din plastic sunt disponibile în cutii care conţin: 1 dispozitiv de inhalat x 28 doze sau 1 dispozitiv de inhalat x 60 doze sau 2 dispozitive de inhalat x 60 doze sau 3 dispozitive de inhalat x 60 doze sau 10 dispozitive de inhalat x 60 doze Este posibil ca nu toate mărimile de ambalaj să fie comercializate. Deţinătorul autorizaţiei de punere pe piaţă şi fabricanții"
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este SEROXAT şi pentru ce se utilizează 2. Ce trebuie să ştiţi înainte să luaţi SEROXAT 3. Cum să luaţi SEROXAT 4. Reacţii adverse posibile 5. Cum se păstrează SEROXAT 6. Conţinutul ambalajului şi alte informaţii 1. Ce este SEROXAT şi pentru ce se utilizează SEROXAT este un tratament pentru adulţii cu depresie şi/sau tulburări de anxietate. Tulburările de anxietate pentru tratamentul cărora se foloseşte SEROXAT sunt: tulburarea obsesiv compulsivă (gânduri repetitive, obsesive, însoţite de comportament necontrolabil), tulburarea de panică (atacuri de panică, incluzându-le pe cele provocate de agorafobie, care reprezintă frică de spaţii deschise), tulburarea de anxietate socială (frica sau evitarea situaţiilor sociale), tulburarea de stres post-traumatic (anxietate provocată de un eveniment traumatizant) şi tulburarea anxioasă generalizată (senzaţie generală de nervozitate sau anxietate crescută). SEROXAT face parte dintr-o clasă de medicamente denumită ISRS (inhibitori selectivi ai recaptării serotoninei). Fiecare persoană are la nivelul creierului o substanţă denumită serotonină. Persoanele care au depresie sau sunt anxioase au concentraţii de serotonină mai scăzute comparativ cu celelalte persoane. Nu este pe deplin înţeles cum acţionează SEROXAT şi alţi ISRS, dar ei pot ajuta deoarece cresc nivelul de serotonină din creier. Tratarea corectă a depresiei sau anxietăţii este importantă pentru a vă ajuta să vă simţiţi mai bine. 2. Ce trebuie să ştiţi înainte să luaţi SEROXAT Nu luaţi SEROXAT - Dacă luaţi medicamente denumite inhibitori ai monoaminooxidazei (IMAO, incluzând moclobemidă şi clorură de metiltionină (albastru de metilen) sau dacă le-aţi luat oricând, în timpul ultimelor două săptămâni. Medicul dumneavoastră vă va sfătui cum să începeţi să luaţi SEROXAT, după oprirea administrării de IMAO. - Dacă luaţi un antipsihotic denumit tioridazină sau un antipsihotic denumit pimozidă. - Dacă sunteţi alergic la paroxetină sau la oricare dintre celelalte componente ale acestui medicament (enumerate la punctul 6). Dacă oricare dintre aceste situaţii se aplică în cazul dumneavoastră, spuneţi-i medicului dumneavoastră şi nu luaţi SEROXAT. 2 Atenţionări şi precauţii Înainte să luaţi SEROXAT, adresaţi-vă medicului dumneavoastră sau farmacistului dacă: - Luaţi alte medicamente (vezi pct. SEROXAT împreună cu alte medicamente din acest prospect)? - Luaţi tamoxifen pentru tratarea cancerului de sân sau a problemelor de fertilitate. Seroxat poate face ca tamoxifenul să fie mai puţin eficace şi din această cauză medicul dumneavoastră vă poate recomanda să luaţi un alt antidepresiv. - Aveţi probleme ale rinichilor, ficatului sau inimii. - Aveţi epilepsie sau istoric de convulsii. - Aţi avut vreodată episoade de manie (gânduri sau comportamente hiperactive). - Urmaţi terapie electroconvulsivantă (TEC). - Aveţi istoric de tulburări hemoragice sau luaţi medicamente care pot determina creşterea riscului de sângerare (acestea includ medicamente utilizate pentru subţierea sângelui, cum este warfarina, antipsihotice cum sunt perfenazina sau clozapina, antidepresive triciclice, medicamente utilizate pentru durere şi inflamaţie denumite antiinflamatoare nesteroidiene sau AINS, cum sunt acidul acetilsalicilic, ibuprofenul, celecoxibul, etodolacul, diclofenacul, meloxicamul). - Aveţi diabet zaharat. - Urmaţi o dietă cu un conţinut redus de sodiu. - Aveţi glaucom (presiune crescută la nivelul ochiului). - Sunteţi gravidă sau plănuiţi să rămâneţi gravidă (vezi pct. Sarcina, alăptarea şi SEROXAT, din acest prospect). - Aveţi vârsta sub 18 ani (vezi pct. Copii şi adolescenţi cu vârsta sub 18 ani, din acest prospect). Dacă răspunsul dumneavoastră este DA la oricare dintre aceste întrebări şi nu aţi discutat deja cu medicul dumneavoastră despre ele, reveniţi la medicul dumneavoastră şi întrebaţi-l ce să faceţi în legătură cu administrarea SEROXAT. Copii şi adolescenţi cu vârsta sub 18 ani SEROXAT nu trebuie utilizat la copii şi adolescenţi cu vârsta sub 18 ani. De asemenea, pacienţii cu vârsta sub 18 ani au un risc crescut de reacţii adverse cum sunt tentativa de sinucidere, gândurile de sinucidere şi ostilitatea (predominant agresiune, comportament opoziţional şi furie) când iau SEROXAT. Dacă medicul dumneavoastră v-a prescris SEROXAT pentru dumneavoastră (sau pentru copilul dumneavoastră) şi doriţi să discutaţi despre acest lucru, vă rugăm să reveniţi la medicul dumneavoastră. Trebuie să îl informaţi pe medicul dumneavoastră dacă oricare dintre simptomele de mai sus apare sau se agravează atunci când dumneavoastră (sau copilul dumneavoastră) luaţi SEROXAT. De asemenea, la acest grup de vârstă, efectele asupra siguranţei pe termen lung privind creşterea, maturizarea, dezvoltarea cognitivă şi comportamentală ale SEROXAT nu au fost încă demonstrate. În studiile cu SEROXAT efectuate la copii cu vârsta sub 18 ani, reacţiile adverse frecvente care au afectat mai puţin de 1 din 10 copii/adolescenţi au fost: o intensificare a gândurilor de sinucidere şi a tentativelor de sinucidere, şi-au făcut rău singuri intenţionat, au avut o atitudine ostilă, agresivă sau neprietenoasă, lipsa poftei de mâncare, tremurături, transpiraţii anormale, hiperactivitate (prea multă energie), agitaţie, emoţii schimbătoare (incluzând plâns şi modificări ale dispoziţiei) şi apariţia de vânătăi sau sângerări neobişnuite (ca de exemplu sângerări din nas). Aceste studii au evidenţiat, de asemenea, faptul că aceleaşi simptome au apărut şi la copiii şi adolescenţii care au luat pastile de zahăr (placebo) în loc de SEROXAT, dar au fost observate cu frecvenţă mai scăzută. Unii dintre pacienţii din aceste studii, cu vârsta sub 18 ani, au prezentat simptome de întrerupere când au oprit administrarea de SEROXAT. Aceste efecte au fost foarte asemănătoare cu cele observate la adulţi după întreruperea administrării SEROXAT (vezi pct. 3 Cum să luaţi SEROXAT, din acest prospect). În plus, pacienţii cu vârsta sub 18 ani au prezentat, de asemenea, frecvent (au fost afectaţi mai puţin de 1 din 10 pacienţi) durere de stomac, nervozitate şi stări schimbătoare (incluzând plâns, modificări ale dispoziţiei, încercarea de a-şi face rău fizic, gânduri de sinucidere şi tentative de sinucidere). 3 Gânduri de sinucidere şi agravarea stării dumneavoastră de depresie sau de anxietate Depresia şi/sau tulburările de anxietate de care suferiţi vă pot provoca uneori idei de a face rău fizic propriei persoane sau de a vă lua viaţa. Acestea se pot accentua la începerea tratamentului cu medicamente antidepresive, deoarece acţiunea tuturor acestor medicamente se produce în timp, de obicei în aproximativ două săptămâni şi câteodată şi mai mult. Sunteţi mai înclinat spre astfel de idei: – Dacă aţi avut anterior gânduri de a vă lua viaţa sau de a vă face rău fizic.  Dacă sunteţi adult tânăr. Informaţiile provenite din studiile clinice arată existenţa unui risc crescut de comportament de sinucidere la adulţii cu vârsta sub 25 de ani, care suferă de o afecţiune psihică şi urmează tratament cu un antidepresiv. În cazul în care aveţi gânduri de auto-vătămare sau sinucidere, indiferent de moment, adresaţi-vă imediat medicului dumneavoastră sau adresaţi-vă fără întârziere unui spital. Poate fi util să vă adresaţi unei rude sau unui prieten apropiat, căruia să-i spuneţi că vă simţiţi deprimat sau că suferiţi de o tulburare de anxietate şi să-l rugaţi să citească acest prospect. În acelaşi timp, puteţi ruga persoana respectivă să vă spună dacă nu consideră că starea dumneavoastră de depresie sau anxietate s-a agravat sau dacă o îngrijorează vreo modificare apărută în comportamentul dumneavoastră. Reacţii adverse importante observate în cazul administrării SEROXAT La unii dintre pacienţii care utilizează SEROXAT apare o reacţie denumită acatizie, care înseamnă că se simt neliniştiţi şi simt că nu pot sta locului. Alţi pacienţi dezvoltă o reacţie denumită sindrom serotoninergic sau sindrom neuroleptic malign, însemnând că au unele sau toate dintre următoarele simptome: se simt foarte agitaţi sau iritabili, confuzie, nelinişte, senzaţie de căldură intensă, transpiraţii, tremurături, frisoane, halucinaţii (văd imagini sau aud sunete ciudate), contracţii bruşte ale muşchilor sau bătăi rapide ale inimii. Acestea se pot agrava, ducând la pierderea cunoştinţei. Dacă observaţi oricare dintre aceste simptome, adresaţi-vă medicului dumneavoastră. Pentru mai multe informaţii despre acestea sau despre alte reacţii adverse ale SEROXAT, vezi pct. 4, Reacţii adverse posibile, din acest prospect. SEROXAT împreună cu alte medicamente Anumite medicamente pot influenţa modul în care acţionează SEROXAT sau fac mai probabilă apariţia de reacţii adverse. De asemenea, SEROXAT poate influenţa modul în care acţionează alte medicamente. Acestea includ: - Medicamente denumite inhibitori de monoaminooxidază (IMAO, incluzând moclobemidă şi clorură de metiltionină (albastru de metilen) – vezi pct. Nu luaţi SEROXAT din acest prospect - Tioridazină sau pimozidă, care sunt antipsihotice – vezi pct. Nu luaţi SEROXAT din acest prospect - Acid acetilsalicilic, ibuprofen sau alte medicamente denumite AINS (medicamente antiinflamatoare nesteroidiene) cum sunt celecoxib, etodolac, diclofenac şi meloxicam, utilizate pentru durere şi inflamaţie - Tramadol şi petidină, medicamente folosite împotriva durerii - Medicamente denumite triptani, cum este sumatriptanul, utilizate pentru tratamentul migrenei - Alte antidepresive, incluzând alţi ISRS şi antidepresive triciclice, cum sunt clomipramina, nortriptilina şi desipramina - Un supliment alimentar denumit triptofan - Mivacuriu şi suxametoniu (utilizate pentru obţinerea anesteziei) - Medicamente cum sunt litiu, risperidonă, perfenazină, clozapină (denumite antipsihotice) utilizate pentru tratamentul anumitor afecţiuni psihice - Fentanil, folosit în anestezie sau în tratamentul durerii cronice - O combinaţie de fosamprenavir şi ritonavir, care este utilizată pentru tratamentul infecţiei cu virusul imunodeficienţei umane (HIV) - Sunătoare, un preparat pe bază de plante, utilizat pentru depresie - Fenobarbital, fenitoină, valproat de sodiu sau carbamazepină, utilizate pentru tratarea convulsiilor sau epilepsiei - Atomoxetină, care este utilizată pentru tratamentul tulburării de hiperactivitate cu deficit de atenţie (ADHD) - Prociclidină, utilizată pentru ameliorarea tremorului, mai ales în boala Parkinson 4 - Warfarină sau alte medicamente (denumite anticoagulante) utilizate pentru subţierea sângelui - Propafenonă, flecainidă şi medicamente pentru tratamentul bătăilor neregulate ale inimii - Metoprolol, un beta-blocant utilizat pentru tratamentul tensiunii arteriale mari şi problemelor inimii - Pravastatină, utilizat pentru tratamentul valorilor crescute ale colesterolului - Rifampicină, utilizată pentru tratarea tuberculozei (TBC) şi leprei - Linezolid, un antibiotic - Tamoxifen, utilizat în tratamentul cancerului de sân sau al problemelor de fertilitate. Dacă luaţi sau aţi luat recent oricare medicament din această listă şi nu i-aţi spus deja medicului dumneavoastră, reveniţi la medicul dumneavoastră şi întrebaţi-l ce să faceţi. Poate fi necesară modificarea dozei sau poate fi nevoie să vi se prescrie alt medicament. Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv dintre cele eliberate fără prescripţie medicală. SEROXAT împreună cu alimente şi băuturi (alcool) Nu beţi alcool etilic în timp ce luaţi SEROXAT. Alcoolul etilic poate să vă agraveze simptomele sau reacţiile adverse. Administrarea de SEROXAT dimineaţa, împreună cu alimente, va reduce riscul de a vă simţi rău (greaţă). Sarcina, alăptarea şi fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului sau farmacistului pentru recomandări înainte de a lua acest medicament. Sarcina În cazul copiilor ai căror mame au luat Seroxat în timpul primelor luni de sarcină, a fost raportată o creştere a riscului de apariţie a defectelor din naştere, în special a celor care afectează inima. În populaţia generală, aproximativ 1 din 100 de copii se nasc cu un defect al inimii. Acest risc a crescut până la 2 din 100 de copii în cazul mamelor care au luat Seroxat. Dumneavoastră şi medicul dumneavoastră puteţi decide că este mai bine pentru dumneavoastră să treceţi la alt tratament sau să întrerupeţi treptat administrarea SEROXAT în timpul sarcinii. Cu toate acestea, în funcţie de starea dumneavoastră, medicul vă poate sugera faptul că este mai bine să continuaţi să luaţi SEROXAT. Asiguraţi-vă că asistenta sau medicul dumneavoastră ştiu că luaţi Seroxat. Administrate în timpul sarcinii, mai ales în cazul ultimelor luni de sarcină, medicamentele ca Seroxat pot creşte riscul apariţiei unei afecţiuni grave la nou-născuţi, cunoscută sub numele de hipertensiune pulmonară persistentă a nou-născutului. În cazul acesteia, presiunea sângelui la nivelul vaselor de sânge localizate între inima şi plămânii nou-născutului este prea mare. Dacă luaţi SEROXAT în timpul ultimelor 3 luni de sarcină, este posibil ca nou-născutul să sufere şi de alte afecţiuni care se manifestă în general în primele 24 de ore de la naştere. Simptomele includ: - probleme de respiraţie - piele de culoare albastru-violaceu sau temperatură prea mare sau prea mică - buze vineţii - vărsături sau incapacitate de a se alimenta corespunzător - oboseală, incapacitate de a dormi sau plâns continuu - muşchi rigizi sau fără vigoare - tremor, frisoane sau convulsii - reflexe exagerate. Dacă nou-născutul dumneavoastră prezintă oricare dintre aceste simptome la naştere sau aveţi îngrijorări în ceea ce priveşte sănătatea copilului dumneavoastră, adresaţi-vă imediat medicului dumneavoastră sau asistentei, care vă vor oferi sfaturi. Alăptarea 5 SEROXAT poate trece în laptele matern în cantităţi foarte mici. Dacă luaţi SEROXAT, duceţi-vă din nou şi discutaţi cu medicul dumneavoastră, înainte să începeţi să alăptaţi. Împreună cu medicul dumneavoastră puteţi decide dacă puteţi să alăptaţi în timp ce luaţi SEROXAT. Fertilitatea În urma studiilor pe animale s-a demonstrat că paroxetina scade calitatea spermei. Deși teoretic acest lucru ar putea avea influenţă asupra fertilităţii, impactul asupra fertilităţii umane nu a fost încă observat. Conducerea vehiculelor şi folosirea utilajelor Reacţiile adverse posibile ale SEROXAT includ ameţeli, confuzie, somnolenţă sau vedere înceţoşată. Dacă prezentaţi aceste reacţii adverse, nu conduceţi vehicule şi nu folosiţi utilaje. 3. Cum să luaţi SEROXAT Dozele uzuale pentru afecţiuni diferite sunt prezentate mai jos. Doza iniţială Doza zilnică recomandată Doza maximă zilnică Depresie 20 mg 20 mg 50 mg Tulburare obsesiv compulsivă 20 mg 40 mg 60 mg Tulburare de panică 10 mg 40 mg 60 mg Tulburare de anxietate socială 20 mg 20 mg 50 mg Tulburare de stres post-traumatic 20 mg 20 mg 50 mg Tulburare anxioasă generalizată 20 mg 20 mg 50 mg Medicul dumneavoastră vă va sfătui ce doză să luaţi când începeţi să luaţi prima dată SEROXAT. Majoritatea persoanelor încep să se simtă mai bine după aproximativ două săptămâni. Dacă nu începeţi să vă simţiţi mai bine după această perioadă de timp, discutaţi cu medicul dumneavoastră, care vă va sfătui ce să faceţi. Medicul dumneavoastră poate decide să crească doza treptat, în etape, cu câte 10 mg, până la doza maximă zilnică. Luaţi comprimatele dimineaţa, împreună cu alimente. Înghiţiţi-le cu un pahar cu apă. Nu le mestecaţi. Medicul dumneavoastră va discuta cu dumneavoastră despre cât timp va trebui să luaţi comprimatele. Poate fi vorba de mai multe luni sau chiar mai mult. Luaţi întotdeauna acest medicament exact aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Uneori poate fi necesar să luaţi mai mult de un comprimat sau de o jumătate de comprimat. Acest tabel vă prezintă câte comprimate se iau. Doza Număr de comprimate care se iau 20 mg Un comprimat alb 30 mg Un comprimat albastru sau un comprimat şi jumătate din cele albe 40 mg Două comprimate albe 50 mg Un comprimat albastru şi un comprimat alb sau două comprimate şi jumătate din cele albe 60 mg Două comprimate albastre sau trei comprimate albe 6 Vârstnici Doza maximă pentru persoanele cu vârsta peste 65 de ani este de 40 mg pe zi. Pacienţi cu boală a ficatului sau a rinichilor Dacă aveţi probleme cu ficatul sau aveţi o boală gravă a rinichilor, medicul dumneavoastră poate decide că trebuie să luaţi o doză mai mică de SEROXAT, decât cea obişnuită. Dacă luaţi mai mult SEROXAT decât trebuie Nu luaţi niciodată mai multe comprimate decât vă recomandă medicul dumneavoastră. Dacă luaţi prea multe comprimate de SEROXAT (sau dacă altcineva ia) spuneţi-i medicului dumneavoastră sau mergeţi imediat la cel mai apropiat spital. Arătaţi-le ambalajul comprimatelor. O persoană care a luat o doză mai mare decât cea recomandată de SEROXAT poate avea oricare dintre simptomele enumerate la pct. 4. Reacţii adverse posibile sau următoarele simptome: febră, contracţie musculară care nu poate fi controlată. Dacă uitaţi să luaţi SEROXAT Luaţi medicamentul în fiecare zi, la acelaşi moment al zilei. Dacă uitaţi să luaţi o doză şi vă reamintiţi înainte să vă culcaţi, luaţi-o imediat. În ziua următoare, continuaţi ca de obicei. Dacă vă reamintiţi abia pe parcursul nopţii sau în ziua următoare, renunţaţi la doza uitată. Este posibil să prezentaţi simptome de întrerupere, dar acestea vor dispărea, după ce vă luaţi doza următoare la momentul obişnuit. Nu luaţi o doză dublă pentru a compensa doza uitată. Ce să faceţi dacă nu vă simţiţi mai bine SEROXAT nu vă va ameliora simptomele imediat – toate antidepresivele au nevoie de timp pentru a acţiona. Unele persoane vor începe să se simtă mai bine după aproximativ două săptămâni, dar în cazul altora poate fi nevoie de mai mult timp. Unele persoane care iau antidepresive se simt mai rău înainte de a începe să se simtă mai bine. Dacă nu începeţi să vă simţiţi mai bine după aproximativ două săptămâni, reveniţi la medicul dumneavoastră care vă va sfătui. Medicul dumneavoastră ar trebui să vă solicite să reveniţi la o nouă consultaţie, după aproximativ două săptămâni de la începutul tratamentului. Informaţi-l pe medicul dumneavoastră dacă nu aţi început să vă simţiţi mai bine. Dacă încetaţi să luaţi SEROXAT Nu încetaţi să luaţi SEROXAT până nu vă spune medicul dumneavoastră. Când încetaţi să luaţi SEROXAT, medicul dumneavoastră vă va ajuta să scădeţi doza treptat, pe durata câtorva săptămâni sau luni – acest lucru ar trebui să ajute la reducerea riscului de apariţie a reacţiilor de întrerupere. O modalitate de a face acest lucru este scăderea treptată a dozei de SEROXAT pe care o luaţi, cu câte 10 mg pe săptămână. Majoritatea persoanelor consideră că orice simptom apărut la întreruperea SEROXAT este uşor şi dispare de la sine, în următoarele două săptămâni. Pentru unele persoane, aceste simptome pot deveni mai grave sau pot persista mai mult. Dacă prezentaţi reacţii care apar ca urmare a întreruperii tratamentului cu SEROXAT, medicul dumneavoastră poate decide că trebuie să opriţi tratamentul într-un ritm mai lent. Dacă vă apar reacţii de întrerupere grave când opriţi administrarea de SEROXAT, vă rugăm să vă adresaţi medicului dumneavoastră. Medicul dumneavoastră vă poate cere să reluaţi administrarea comprimatelor şi să opriţi tratamentul, într-un ritm mai lent. Chiar dacă prezentaţi reacţii care apar ca urmare a întreruperii, este posibil să opriţi administrarea SEROXAT. Reacţii care apar ca urmare a întreruperii tratamentului Studiile evidenţiază faptul că 3 din 10 pacienţi prezintă unul sau mai multe simptome după oprirea SEROXAT. O parte dintre reacţiile care apar ca urmare a întreruperii tratamentului apar mai frecvent decât altele. 7 Reacţii adverse frecvente, care pot afecta până la 1 din 10 persoane: - Ameţeli, afectarea echilibrului sau pierderea echilibrului - Senzaţii de furnicături şi înţepături, senzaţii de arsură şi (mai puţin frecvent) senzaţii de curentare, inclusiv la nivelul capului, şi bâzâit, susurat, fluierat, ţârâit sau alt zgomot persistent în urechi (tinitus) - Tulburări ale somnului (vise intense, coşmaruri, incapacitate de a adormi) - Anxietate - Durere de cap. Reacţii adverse mai puţin frecvente, care pot afecta până la 1 din 100 persoane: - Senzaţie de rău (greaţă) - Transpiraţii (incluzând transpiraţii nocturne) - Senzaţie de nelinişte sau agitaţie - Tremor (tremurături) - Confuzie sau dezorientare - Diaree (scaune moi) - Emotivitate sau iritabilitate - Tulburări de vedere - Senzaţie de bătăi rapide sau bătăi puternice ale inimii (palpitaţii). Vă rugăm să mergeţi la medicul dumneavoastră dacă sunteţi îngrijorat de reacţiile care apar ca urmare a întreruperii administrării de SEROXAT. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Este mai probabil ca reacţiile adverse să apară în primele câteva săptămâni de tratament cu SEROXAT. Mergeţi la medic dacă prezentaţi oricare dintre următoarele reacţii adverse în timpul tratamentului. Este posibil să fie necesar să vă adresaţi medicului dumneavoastră sau să mergeţi imediat la cel mai apropiat spital. Reacţii adverse mai puţin frecvente care pot afecta până la 1 din 100 persoane: - Dacă prezentaţi vânătăi sau sângerări neobişnuite, incluzând vărsături cu sânge sau eliminare de sânge în scaun, adresaţi-vă imediat medicului dumneavoastră sau mergeţi imediat la cel mai apropiat spital. - Dacă observaţi că nu mai puteţi să urinaţi, adresaţi-vă imediat medicului dumneavoastră sau mergeţi imediat la cel mai apropiat spital. Reacţii adverse rare, care pot afecta până la 1 din 1000 persoane: - Dacă prezentaţi convulsii (crize convulsive), adresaţi-vă imediat medicului dumneavoastră sau mergeţi imediat la cel mai apropiat spital. - Dacă vă simţiţi neliniştit şi simţiţi că nu puteţi sta locului puteţi avea o afecţiune care se numeşte acatizie. Creşterea dozei de SEROXAT poate să agraveze aceste simptome. Dacă simţiţi ceva asemănător, adresaţi-vă medicului dumneavoastră. - Dacă vă simţiţi obosit, slăbit sau confuz şi aveţi dureri, înţepenire sau mişcări necontrolate la nivelul muşchilor, este posibil să aveţi prea puţin sodiu în sânge. Dacă prezentaţi aceste simptome adresaţi-vă medicului dumneavoastră. 8 Reacţii adverse foarte rare, care pot afecta până la 1 din 10000 persoane: - Reacţii alergice, care ar putea fi severe, la SEROXAT. Dacă prezentaţi o erupţie pe piele de culoare roşie şi proeminentă, umflături ale pleoapelor, feţei, buzelor, gurii sau limbii, dacă începeţi să prezentaţi mâncărimi sau dacă aveţi dificultăţi la respiraţie (scurtare a respiraţiei) sau la înghiţire şi dacă vă simţiţi slăbit sau ameţit şi din această cauză cădeţi sau vă pierdeţi cunoştinţa, adresaţi-vă imediat medicului dumneavoastră sau mergeţi imediat la cel mai apropiat spital. - Dacă aveţi unele sau toate dintre următoarele simptome puteţi avea o afecţiune ce se numeşte sindrom serotoninergic sau sindrom neuroleptic malign. Simptomele includ: senzaţie foarte puternică de agitaţie sau iritabilitate, senzaţie de confuzie, nelinişte, senzaţie intensă de căldură, transpiraţii, tremurături, frisoane, halucinaţii (percepeţi imagini sau sunete ciudate), contracţii bruşte ale muşchilor sau bătăi rapide ale inimii. Acestea se pot agrava, ceea ce poate duce la pierderea cunoştinţei. Dacă simţiţi ceva asemănător, adresaţi-vă medicului dumneavoastră. - Glaucom acut. Dacă ochii devin dureroşi şi prezentaţi vedere înceţoşată, adresaţi-vă medicului dumneavoastră. Reacţii adverse cu frecvenţă necunoscută - Agresivitate - Unele persoane au avut gânduri de autovătămare sau sinucidere în timp ce luau Seroxat sau imediat după oprirea tratamentului (vezi pct. 2, Înainte de a lua Seroxat). Dacă vă confruntaţi cu aceste reacţii adverse, adresaţi-vă medicului dumneavoastră. Alte reacţii adverse care pot să apară în timpul tratamentului Reacţii adverse foarte frecvente, care pot afecta mai mult de 1 din 10 persoane: - Senzaţie de rău (greaţă). Administrarea medicamentului dimineaţa, împreună cu alimente, scade şansele de apariţie a acestei reacţii. - Modificări ale dorinţei sexuale sau ale funcţiei sexuale. De exemplu, absenţa orgasmului şi, la bărbaţi, erecţie şi ejaculare anormale. Reacţii adverse frecvente, care pot afecta până la 1 din 10 persoane: - Creşterea concentraţiei de colesterol din sânge - Lipsa poftei de mâncare - Somn nesatisfăcător (insomnie) sau somnolenţă - Vise anormale (inclusiv coşmaruri) - Ameţeli sau tremurături (tremor) - Durere de cap - Dificultăţi de concentrare - Agitaţie - Slăbiciune neobişnuită - Vedere înceţoşată - Căscat, uscăciunea gurii - Diaree sau constipaţie - Vărsături - Creştere în greutate - Transpiraţii. Reacţii adverse mai puţin frecvente, care pot afecta până la 1 din 100 persoane: - O creştere de scurtă durată a nivelurilor tensiunii arteriale sau o scădere de scurtă durată a acesteia, care vă poate face să vă simţiţi ameţit sau să aveţi senzaţia că leşinaţi la ridicarea bruscă în picioare - Bătăi ale inimii mai rapide decât în mod normal - Absenţa mişcării, înţepenire, tremurături sau mişcări anormale la nivelul gurii şi limbii - Pupile dilatate - Erupţii trecătoare pe piele 9 - Mâncărime - Confuzie - Halucinaţii (sunete sau imagini ciudate) - Imposibilitate de a urina (retenţie urinară) sau micţiune involuntară, incontrolabilă (incontinenţă urinară). - Dacă aveţi diabet zaharat, este posibil să observaţi că valorile glucozei din sânge nu mai sunt bine controlate pe durata tratamentului cu Seroxat. Discutaţi cu medicul dumneavoastră despre modificarea dozei de insulină sau de medicamente antidiabetice orale. Reacţii adverse rare, care pot afecta până la 1 din 1000 persoane: - Producere anormală de lapte la nivelul glandei mamare la bărbaţi şi femei - Bătăi lente ale inimii - Efecte asupra ficatului, evidenţiate prin analizele de sânge ale funcţiei hepatice - Atacuri de panică - Comportament sau gânduri hiperactive (manie) - Senzaţie de detaşare de sine (depersonalizare) - Anxietate - Impulsuri necontrolate de a mişca picioarele (Sindromul picioarelor neliniştite) - Durere la nivelul articulaţiilor sau muşchilor - Creșterea în sânge a nivelului unui hormon numit prolactină - Tulburări ale ciclului menstrual (incluzând sângerări menstruale abundente sau neregulate, sângerări între menstruaţii şi absenţa sau întârzierea sângerărilor menstruale). Reacţii adverse foarte rare, care pot afecta până la 1 din 10000 de persoane: - erupţie trecătoare pe piele care ar putea căpăta aspect de vezicule şi semăna cu o ţintă de dimensiuni mici (puncte brune în centru înconjurate de zone de culoare mai deschisă, cu un inel închis la culoare la exterior) denumite eritem multiform - o erupţie trecătoare pe piele, extinsă, cu vezicule şi descuamări ale pielii, în special în jurul gurii, nasului, ochilor şi organelor genitale (sindrom Stevens-Johnson) - o erupţie trecătoare pe piele, extinsă, cu vezicule şi descuamări ale pielii pe mare parte din suprafaţa corpului (necroliză epidermică toxică) - Probleme ale ficatului care determină colorarea în galben a pielii sau a albului ochilor - Sindromul producției inadecvate de hormon antidiuretic (SIADH), o afecţiune în care în organism se produce o cantitate excesivă de apă și o scădere a concentraţiei de sodiu (sare), ca urmare a unor semnale chimice necorespunzătoare. Pacienţii cu SIADH pot deveni grav bolnavi sau pot să nu prezinte niciun simptom - Retenţie de lichide sau apă (care poate cauza umflarea braţelor sau picioarelor) - Sensibilitate la lumina soarelui - Erecţie dureroasă a penisului, care nu mai dispare - Număr mic de trombocite. La unii pacienţi au apărut bâzâit, susurat, fluierat, ţârâit sau alte zgomote persistente în urechi (tinitus) când au luat SEROXAT. Un risc crescut de fracturi osoase a fost observat în cazul pacienţilor care iau acest tip de medicamente. Dacă aveţi vreo îngrijorare în timp ce luaţi SEROXAT, discutaţi cu medicul dumneavoastră sau cu farmacistul, care vă vor da sfaturi. Dacă vreuna dintre reacţiile adverse devine gravă sau dacă observaţi orice reacţie adversă nemenţionată în acest prospect, vă rugăm să spuneţi medicului dumneavoastră sau farmacistului. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. 10 Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează SEROXAT Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe blister sau flacon şi pe cutie. Data de expirare se referă la ultima zi a lunii respective. A nu se păstra la temperaturi peste 30ºC. A se păstra în ambalajul original, pentru a fi protejat de lumină. Dacă utilizaţi jumătăţi de comprimat, fiţi atent să le păstraţi în siguranţă, în ambalaj. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine SEROXAT Comprimate filmate de 20 mg Substanţa activă este paroxetina (20 mg), sub formă de clorhidrat hemihidrat. Celelalte componente sunt: Nucleul comprimatului: hidrogenfosfat de calciu dihidrat , stearat de magneziu şi amidonglicolat de sodiu (tip A). Filmul comprimatului: hipromeloză , dioxid de titan (E171), macrogol 400 şi polisorbat 80. Comprimate filmate de 30 mg Substanţa activă este paroxetina (30 mg), sub formă de clorhidrat hemihidrat. Celelalte componente sunt: Nucleul comprimatului: hidrogenfosfat de calciu dihidrat, stearat de magneziu şi amidonglicolat de sodiu (tip A). Filmul comprimatului: hipromeloză, dioxid de titan (E171), macrogol 400, polisorbat 80 şi indigotină (E132). Cum arată SEROXAT şi conţinutul ambalajului SEROXAT 20 mg comprimate filmate se prezintă sub formă de comprimate filmate biconvexe, de formă ovală, de culoare albă, marcate cu “20” pe una dintre feţe şi o linie de diviziune pe cealaltă faţă. Cutie cu 2 blistere din PVC/Al-hârtie a câte 7 comprimate filmate Cutie cu 3 blistere din PVC/Al-hârtie a câte 10 comprimate filmate Toate blisterele prezintă închidere securizată pentru copii. SEROXAT 30 mg comprimate filmate se prezintă sub formă de comprimate biconvexe, de formă ovală, de culoare albastră, marcate cu “SEROXAT 30” pe una dintre feţe şi cu o linie de diviziune pe cealaltă faţă. Linia de diviziune are numai rolul de a uşura înghiţirea comprimatului în urma ruperii acestuia şi nu de a permite împărţirea în doze egale. Cutie cu 2 blistere din PVC/Al-hârtie a câte 15 comprimate filmate Toate blisterele prezintă închidere securizată pentru copii. Este posibil ca nu toate mărimile de ambalaj să fie comercializate în ţara dumneavoastră."
"Citiţi cu atenţie şi în întregime acest prospect înainte de a începe să utilizați acest medicament, deoarece el conţine informaţii importante pentru dumneavoastră. Utilizați întotdeauna acest medicament conform indicațiilor din acest prospect sau indicațiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct.4. - Dacă după 7 zile nu vă simțiți mai bine sau vă simțiți mai rău, trebuie să vă adresați unui medic. Ce găsiţi în acest prospect: 1. Ce este Sinecod şi pentru ce se utilizează 2. Ce trebuie să știți înainte să utilizaţi Sinecod 3. Cum să utilizaţi Sinecod 4. Reacţii adverse posibile 5. Cum se păstrează Sinecod 6. Conținutul ambalajului și alte informaţii 1. Ce este Sinecod și pentru ce se utilizează Sinecod conţine ca substanţă activă citrat de butamirat, ce aparţine unui grup de medicamente numite antitusive. Sinecod este utilizat pentru tratamentul simptomatic al tusei provocate de diferite cauze. 2. Ce trebuie să știți înainte să utilizați Sinecod Nu utilizaţi Sinecod - dacă sunteţi alergic la citratul de butamirat sau la oricare dintre celelalte componente ale acestui medicament (enumerate la punctul 6) - dacă suferiţi de insuficienţă respiratorie severă. Atenţionări şi precauţii Adresaţi-vă medicului dumneavoastră sau farmacistului dacă tusea persistă mai mult de 7 zile. Sinecod împreună cu alte medicamente Vă rugăm să evitaţi utilizarea simultană a altor medicamente împotriva tusei, deoarece poate duce la stagnarea mucusului în plămâni. Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală. Sarcina şi alăptarea Dacă sunteţi gravidă sau alăptaţi utilizaţi Sinecod doar la recomandarea medicului dumneavoastră. 2 Conducerea vehiculelor şi folosirea utilajelor În cazuri rare, Sinecod poate cauza o diminuare a stării de vigilenţă. Dacă sunteţi într-o astfel de situaţie trebuie să manifestaţi prudenţă atunci când conduceţi vehicule sau folosiţi utilaje. Copilul dumneavoastră trebuie să evite mersul în trafic pe bicicletă sau scuter după ce a utilizat Sinecod. Sinecod conține sorbitol Acest medicament conţine 284 mg sorbitol în fiecare ml. Sorbitolul este o sursă de fructoză. Dacă mediul dumneavoastră v-a spus că dumneavoastră (sau copilul dumneavoastră) aveţi intoleranţă la anumite glucide sau aţi fost diagnosticat cu intoleranţă ereditară la fructoză, o boală genetică rară în care o persoană nu poate metaboliza fructoza, spuneţi medicului dumneavoastră înainte ca dumneavoastră (sau copilul dumneavoastră) să luaţi acest medicament. Sorbitolul poate determina disconfort gastrointestinal şi efect laxativ uşor. Sinecod conține etanol (alcool etilic) Acest medicament conţine o cantitate mică de alcool etilic (etanol), mai puţin de 100 mg pe doză. Sinecod conţine sodiu Acest medicament conţine sodiu mai puţin de 1 mmol (23 mg) per doză, adică practic „nu conţine sodiu”. 3. Cum să utilizați Sinecod Nu utilizaţi Sinecod mai mult de 7 zile fără recomandarea medicului dumneavoastră. Copii cu vârsta cuprinsă între 3 şi 6 ani: 5 ml de 3 ori pe zi. Copii cu vârsta cuprinsă între 6 şi 12 ani: 10 ml de 3 ori pe zi. Copii cu vârsta peste 12 ani (adolescenţi): 15 ml de 3 ori pe zi. Adulţi: 15 ml de 4 ori pe zi. Spălaţi şi uscaţi capacul gradat după fiecare utilizare şi atunci când este folosit de mai multe persoane. Durata maximă a tratamentului fără prescripţie medicală este de o săptămână. Dacă luaţi mai mult Sinecod decât trebuie Daca luaţi prea mult din acest medicament, adresaţi-vă imediat medicului dumneavoastră. Dacă uitați să luați Sinecod Dacă ați uitat să administrați o doză de Sinecod, administrați-o când vă aduceți aminte. Dacă este totuși timpul pentru următoarea doză, administrați-o direct pe aceasta. Nu administrați o doză dublă pentru a compensa doza uitată. Dacă aveți orice întrebări suplimentare cu privire la acest medicament, adresați-vă medicului dumneavoastră sau farmacistului. 4. Reacții adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Următoarele reacţii adverse pot să apară în cazuri rare (pot afecta până la 1 din 1000 utilizatori): Somnolenţă, erupţii pe piele, greaţă şi diaree. Aceste reacţii adverse ar trebui să dispară dacă se reduce doza sau se întrerupe administrarea medicamentului. Raportarea reacţiilor adverse 3 Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Sinecod Nu lăsaţi acest medicament la vederea şi îndemâna copiilor. Medicamentul ambalat pentru comercializare: Ase păstra la temperaturi sub 30°C, în ambalajul original. Medicamentul după prima deschidere a flaconului: A se păstra la temperaturi sub 25°C, în ambalajul original. Nu utilizaţi acest medicament după data de expirare înscrisă pe cutie şi flacon, după EXP. Data de expirare se referă la ultima zi a lunii respective. Nu turnaţi niciodată siropul din măsura dozatoare, înapoi în flacon. Aruncați sticla goală și măsura dozatoare cu grijă în containere de reciclare. Nu aruncați niciun medicament pe calea apei menajere sau a reziduurilor menajere. Întrebaţi farmacistul cum să aruncați medicamentele pe care nu le mai folosiți. Aceste măsuri vor ajuta la protejarea mediului. 6. Conținutul ambalajului și alte informații Ce conţine Sinecod - Substanţa activă este citratul de butamirat. Un mililitru de Sinecod conţine 1,5 mg citrat de butamirat. - Celelalte componente (excipienţi) sunt: sorbitol lichid necristalizabil (E 420), glicerol, zaharină sodică, acid benzoic (E 210), vanilină, etanol 96%, hidroxid de sodiu 30%, apă purificată. Cum arată Sinecod şi conţinutul ambalajului Sinecod este o soluție limpede, incoloră până la slab-gălbuie, cu miros de vanilie, cu gust dulce, amărui, aromat. Ambalaj Cutie cu: - un flacon din sticlă brună, de clasa hidrolitică III, închis cu capac cu filet din PP, de culoare albă, prevăzut cu sistem de închidere securizat pentru copii din PEJD, natur; flaconul conține 200 ml sirop. - o măsură dozatoare din PP, natur, gradată la 2,5 ml, 5 ml, 10 ml, 15 ml. "
"Citiţi cu atenţie şi în întregime acest prospect înainte de a începe să utilizați acest medicament, deoarece el conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebați farmacistul dacă aveți nevoie de mai multe informații sau recomandări. - Dacă manifestați orice reacții adverse, adresați-vă medicului dumneavoastră sau farmacistului. Acestea includ orice posibile reacții adverse nemenționate în acest prospect. Vezi pct. 4. - Dacă după 5 zile nu vă simțiți mai bine sau febra persistă mai mult de 3 zile sau vă simțiți mai rău, trebuie să vă adresați unui medic. Ce găsiţi în acest prospect: 1. Ce este Theraflu Extra răceală şi gripă şi pentru ce se utilizează 2. Ce trebuie să știți înainte să utilizaţi Theraflu Extra răceală şi gripă 3. Cum să utilizaţi Theraflu Extra răceală şi gripă 4. Reacţii adverse posibile 5. Cum se păstrează Theraflu Extra răceală şi gripă 6. Conținutul ambalajului și alte informaţii 1. Ce este Theraflu Extra răceală şi gripă şi pentru ce se utilizează Theraflu Extra răceală şi gripă conţine o combinaţie de trei substanţe active care acţionează asupra simptomelor majore asociate răcelii şi gripei: • paracetamolul este un calmant al durerii (analgezic) şi reduce febra (reduce temperatura corpului dumneavoastră atunci când aveţi febră); • clorhidratul de fenilefrină este un decongestionant nazal şi un decongestionant al sinusurilor. Ajută la decongestia nazală şi la diminuarea presiunii de la nivelul sinusurilor. • maleatul de feniramină este un antialergic. Ajută la oprirea simptomelor de tip alergic. Theraflu Extra răceală şi gripă acţionează pentru reducerea simptomelor majore asociate răcelii şi gripei, inclusiv: ▪ scăderea temporară a febrei şi a frisoanelor, ▪ dureri musculare şi articulare, dureri de cap, ▪ congestie nazală şi sinusală, ▪ strănut şi curgerea nasului. 2 2. Ce trebuie să ştiţi înainte să utilizaţi Theraflu Extra răceală şi gripă Nu luați Theraflu Extra răceală şi gripă: ▪ Dacă sunteţi alergic la paracetamol, fenilefrină și feniramină sau la oricare dintre celelalte componente ale acestui medicament (enumerate la punctul 6); ▪ Dacă aţi luat, pe bază de prescripţie, un inhibitor de monoaminooxidază (IMAO) în ultimele două săptămâni; (IMAO includ anumite medicamente folosite pentru tratarea depresiilor sau a bolii Parkinson). Dacă nu sunteţi sigur că medicamentul care vă este prescris conţine un IMAO, întrebaţi medicul sau farmacistul înainte de a utiliza acest medicament; ▪ Dacă suferiți de boli de inimă severe sau tensiune arterială mare (hipertensiune arterială); ▪ Dacă suferiți de activitate crescută a glandei tiroide (hipertiroidism); ▪ Dacă suferiţi de glaucom (tensiune intraoculară crescută); ▪ Dacă suferiţi de feocromocitom (un tip de tumoră a glandelor suprarenale situate în imediata apropiere a rinichilor, care este responsabilă pentru creşterea tensiunii arteriale); ▪ Dacă luaţi antidepresive triciclice; ▪ Dacă luaţi beta-blocante (medicamente utilizate în tratamentul hipertensiunii arteriale şi a bolilor de inimă); ▪ Dacă luaţi alte medicamente simpatomimetice orale, cum ar fi decongestionante nazale, medicamente care reduc pofta de mâncare etc. Atenționări și precauții Înainte să utilizaţi Theraflu Extra răceală şi gripă adresaţi-vă medicului dumneavoastră sau farmacistului dacă: - suferiţi de boli hepatice sau renale; - suferiți de anemie hemolitică; - suferiți de o afecțiune ereditară numită deficiență de glucozo-6-fosfat dehidrogenază; - suferiți de deshidratare sau malnutriție cronică; - aveți boli de inimă; - aveți diabet; - suferiți de creșterea în dimensiune a prostatei sau este posibil să aveți retenție urinară; - aveți obstrucție la nivelul tractului digestiv; - aveți ulcer gastric; - aveți epilepsie. Conţine paracetamol. NU luați împreună cu alte medicamente care conțin paracetamol. Dacă se depășește doza maximă de paracetamol pe zi, pot să apară leziuni severe la nivelul ficatului. Adresaţi-vă medicului dacă: • aveţi probleme respiratorii, cum ar fi astm, emfizem sau bronşită cronică; • febra se agravează sau persistă mai mult de 3 zile; • durerea sau congestia nazală se agravează sau persistă mai mult de 5 zile şi sunt însoţite de febră mare, urticarie sau durere de cap persistentă. Theraflu Extra răceală şi gripă împreună cu alte medicamente Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, inclusiv dintre cele eliberate fără prescripție medicală, în mod special: 3 • Inhibitori ai monoaminooxidazei (IMAO), utilizaţi în tratamentul depresiei şi al bolii Parkinson: NU utilizaţi Theraflu Extra răceală şi gripă dacă luaţi sau aţi luat IMAO în ultimele 14 zile; • Medicamente antidepresive utilizate în tratarea depresiei, cum ar fi antidepresivele triciclice; • Medicamente utilizate în tratarea hipertensiunii arteriale, cum ar fi beta-blocantele; • Medicamente utilizate în tratarea insuficienţei cardiace sau ritmului cardiac anormal (digoxin sau alte glicozide cardiace); • Medicamente pentru fluidizarea sângelui (anticoagulante), cum ar fi warfarina sau alte cumarine; • Medicamente care conţin paracetamol sau decongestionante pentru răceală şi gripă; • Medicamente pentru greaţă şi vărsături, cum ar fi metoclopramid sau domperidonă; • Medicamente pentru tuberculoză (rifampicină sau isoniazidă), pentru infecţii bacteriene (cloramfenicol); • Medicamente utilizate în tratamentul convulsiilor, cum ar fi fenitoina, fenobarbital, carbamazepină şi lamotrigină; • Colestiramină utilizată pentru scăderea valorilor colesterolului din sânge; • Zidovudină utilizată în tratamentul infecției cu HIV; • Probenecid utilizat în tratamentul gutei; • Ergotamină şi metisergidă, utilizate pentru migrene; • Deprimante ale sistemului nervos central (de exemplu alcool etilic şi tranchilizante), medicamente utilizate în tratamentul depresiei sau al bolii Parkinson, antidepresive triciclice, barbiturice şi narcotice; • Medicamente utilizate pentru prevenirea formării cheagurilor de sânge. Interacţiunea cu testele de laborator Acest medicament poate interfera cu rezultatele testului numit „testul acidului uric fosfowolframat” realizat pentru determinarea nivelului de acid uric din sânge, în special la pacienţii care suferă de gută sau sunt diagnosticaţi cu gută. Theraflu Extra răceală şi gripă împreună cu alimente şi băuturi Nu consumaţi alcool în timp ce luaţi Theraflu Extra răceală şi gripă. Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Nu utilizaţi acest medicament dacă sunteţi gravidă. Nu utilizaţi acest medicament dacă alăptaţi. Adresaţi-vă medicului dumneavoastră sau farmacistului pentru recomandări, înainte de a lua orice medicament. Conducerea vehiculelor şi folosirea utilajelor Theraflu Extra răceală şi gripă poate determina somnolenţă. Nu conduceţi vehicule, nu folosiţi utilaje și nu desfășurați activități ce necesită atenție deosebită în timp ce utilizaţi acest medicament. Theraflu Extra răceală şi gripă conține: • Zahăr 12,6 g pe plic. Acest lucru trebuie luat în considerare la pacienții care au diabet zaharat. Dacă medicul dumneavoastră v-a atenționat că aveţi intoleranță la unele categorii de glucide, vă rugăm să-l întrebați înainte de a lua acest medicament. 4 • Sunset yellow FCF (E 110), poate determina reacţii alergice. • Sodiu 42,2 mg pe plic. Acest lucru trebuie luat în considerare pentru pacienţii cu o dietă controlată de sodiu. 3. Cum să utilizaţi Theraflu Extra răceală şi gripă Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Adulţii şi copii cu vârsta peste 12 ani: Luați un plic la fiecare 4 - 6 ore, după necesităţi, până la 3-4 plicuri în 24 ore. Nu utilizaţi mai mult de 5 zile. Dacă simptomele persistă mai mult de 5 zile sau se agravează sau dacă febra persistă mai mult de 3 zile, adresaţi-vă medicului dumneavoastră. Nu depăşiţi doza recomandată. A nu se administra copiilor sub 12 ani. Cum să luaţi Theraflu Extra răceală şi gripă Conţinutul unui plic se dizolvă în aproximativ 250 ml de apă fierbinte, dar nu clocotită. Băutura obținută se bea caldă. Dacă utilizaţi mai mult Theraflu Extra răceală şi gripă decât trebuie În caz de supradozaj sau ingestie accidentală, contactaţi imediat medicul. Trebuie să primiți îngrijiri medicale imediate chiar dacă vă simțiți bine, din cauza riscului de apariție întârziată a leziunilor de la nivelul ficatului. Dacă uitaţi să utilizaţi Theraflu Extra răceală şi gripă Nu luaţi o doză dublă pentru a compensa doza uitată. Pentru informaţii suplimentare privind modul de administrare şi pentru stabilirea duratei tratamentului se recomandă ca pacientul să se adreseze medicului sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. OPRIŢI administrarea acestui medicament şi adresaţi-vă imediat medicului sau farmacistului dumneavoastră dacă aveţi oricare dintre simptomele de mai jos: • reacţii alergice, inclusiv respiraţie şuierătoare, dificultăţi în respiraţie, umflarea feţei, umflarea buzelor, limbii sau a gâtului • erupţii cutanate (inclusiv urticarie, prurit), înroşirea pielii • descuamarea pielii, vezicule, răni, ulcere la nivelul gurii • sângerări neaşteptate sau vânătăi (probleme ale sângelui). Reacţiile adverse menţionate mai sus sunt rare sau foarte rare (pot afecta între 1 şi 10 din 10000 persoane) sau frecvenţa nu poate fi estimată din datele disponibile. De exemplu au fost raportate cazuri foarte rare de reacții adverse la nivelul pielii. 5 Reacţii adverse frecvente (pot afecta până la 1 din 10 persoane) • greaţă • senzaţia de vomă • somnolenţă Reacţii adverse rare (pot afecta până la 1 din 1000 persoane) • nervozitate, insomnie • ameţeală, cefalee • tahicardie, palpitaţii, hipertensiune arterială • constipaţie, diaree, disconfort abdominal • uscăciunea gurii • senzaţie de disconfort general sau nelinişte (stare de rău) Rezultatele (sau valorile) testelor funcţiei hepatice pot fi anormale în cazuri rare. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Theraflu Extra răceală şi gripă Nu lăsaţi acest medicament la vederea şi îndemâna copiilor. A se păstra la temperaturi sub 25ºC, în ambalajul original. Nu utilizaţi Theraflu Extra răceală şi gripă după data de expirare înscrisă pe ambalaj, după EXP. Data de expirare se referă la ultima zi a lunii respective. Nu aruncați niciun medicament pe calea apei sau a reziduurilor menajere. Întrebaţi farmacistul cum să eliminaţi medicamentele pe care nu le mai folosiți. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Theraflu Extra răceală şi gripă - Substanţele active sunt: paracetamol 650 mg, maleat de feniramină 20 mg şi clorhidrat de fenilefrină 10 mg. - Celelalte componente sunt: citrat trisodic, acesulfam de potasiu, galben de chinolină (E 104), Sunset yellow (E 110), maltodextrină M 100, dioxid de siliciu coloidal anhidru, aromă de lămâie (PHS 163671), fosfat de calciu, acid citric anhidru, sucroză 6 Cum arată Theraflu Extra răceală şi gripă şi conţinutul ambalajului Theraflu Extra răceală şi gripă se prezintă sub formă de pulbere liber curgătoare, de culoare albă, cu incluziuni galbene, fără materii străine. Este permisă prezenţa unor aglomerări moi. Cutie cu 6 plicuri unidoză din PET/PEJD/Al/EMAA a câte 14,888 g pulbere pentru soluţie orală Cutie cu 10 plicuri unidoză din PET/PEJD/Al/EMAA a câte 14,888 g pulbere pentru soluţie orală Cutie cu 14 plicuri unidoză din PET/PEJD/Al/EMAA a câte 14,888 g pulbere pentru soluţie orală Cutie cu 20 plicuri unidoză din PET/PEJD/Al/EMAA a câte 14,888 g pulbere pentru soluţie orală "
"Citiţi cu atenţie şi în întregime acest prospect înainte de a începe să utilizaţi acest medicament. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi simptome cu ale dumneavoastră. - Dacă vreuna dintre reacţiile adverse se agraveazǎ sau dacă observaţi orice reacţie adversǎ nemenţionatǎ în acest prospect, vă rugăm să-i spuneţi medicului dumneavoastră sau farmacistului. În acest prospect găsiţi: 1. Ce este Tussin Forte 20 mg şi pentru ce se utilizează 2. Înainte să utilizaţi Tussin Forte 20 mg 3. Cum să utilizaţi Tussin Forte 20 mg 4. Reacţii adverse posibile 5. Cum se păstrează Tussin Forte 20 mg 6. Informaţii suplimentare 1. CE ESTE TUSSIN FORTE 20 mg ŞI PENTRU CE SE UTILIZEAZĂ Tussin Forte 20 mg conţine ca substanţă activă bromhidrat de dextrometorfan anhidru, un antitusiv care acţionează prin diminuarea tusei neproductive (fără a include cazurile cu reţinere a secreţiilor în căile respiratorii), de diverse cauze, tuse care adesea însoţeşte răceli şi infecţii respiratorii. Tusea seacă, neproductivă este acea tuse în care nu se produc secreţii sau mucus. Acest medicament este indicat la adulţi, copii şi adolescenţi cu vârsta peste 12 ani. 2. ÎNAINTE SĂ UTILIZAŢI TUSSIN FORTE 20 mg Nu utilizaţi Tussin Forte 20 mg - dacă sunteţi alergic (hipersensibil) la bromhidrat de dextrometorfan anhidru sau la oricare dintre celelalte componente ale medicamentului (vezi pct 6); - dacă aveţi insuficienţă respiratorie sau risc de a dezvolta insuficienţă respiratorie (de exemplu, boli cronice obstructive ale căilor respiratorii sau pneumonie, sau pe parcursul unei crize de astm sau al agravării astmului); - dacă aveţi astm bronşic agravat, probleme respiratorii severe sau afecţiuni inflamatorii ale căilor respiratorii inferioare (infecţii la nivelul pieptului); - dacă alăptaţi; - - dacă luaţi sau aţi luat recent (în urmă cu cel mult 14 zile) inhibitori de monoaminooxidază (IMAO) , medicamente utilizate în mod uzual pentru tratarea depresiei (vezi pct. Utilizarea altor medicamente) ; - la copii sub 12 ani (datorită formei farmaceutice şi concentraţiei substanţei active). Aveţi grijă deosebită când utilizaţi Tussin Forte 20 mg 2 - dacă tusea durează mai multe zile şi nu se ameliorează după folosirea dozelor uzuale de Tussin Forte, adresaţi-vă medicului; - dacă suferiţi de afecţiuni grave ale ficatului sau ale rinichilor; - dacă suferiţi de afecţiuni ale aparatului respirator (precum astm bronşic, bronşiectazii, cancer şi afecţiuni endobronşice) sau afecţiuni cardiace (tuse de origine cardiacă, insuficienţă ventriculară stângă). În aceste cazuri tusea necesită un tratament adecvat specific. - dacă prezentaţi tuse productivă (cu secreţii). Tussin Forte 20 mg nu trebuie utilizat la pacienţii cu tuse productivă deoarece poate favoriza acumularea secreţiilor traheo-bronşice, prin înlăturarea reflexului de tuse şi nici la pacienţii cu tuse cronică şi persistentă însoţită de astm şi emfizem, sau dacă tusea e însoţită de secreţii excesive. Nu se recomandă utilizarea Tussin Forte 20 mg (antitusiv) împreună cu un medicament care ajută la eliminarea secreţiilor (expectorant sau mucolitic). Consultaţi medicul dacă tusea persistă sau dacă e însoţită de febră mare, mâncărime sau durere persistentă de cap. Nu lăsaţi la îndemâna şi vederea copiilor. Nu se vor bea băuturi alcoolice (vin, bere, băuturi spirtoase) în timpul tratamentului cu Tussin Forte 20 mg. Nu trebuie depăşită doza şi frecvenţa recomandată. Trebuie evitată utilizarea cu alte medicamente pentru tuse sau răceală. Utilizarea altor medicamente Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre medicamentele eliberate fără prescripţie medicală. În special spuneţi medicului dumneavostră dacă luaţi: - medicamente împotriva depresiei (inhibitori selectivi şi neselectivi de monoaminoxidază IMAO); - medicamente care deprimă sistemul nervos central (analgezice opiode, antidepresive, antihistaminice H1 sedative, barbiturice, hipnotice, benzodiazepine, clonidină, neuroleptice, anxiolitice); - analgezice (medicamente împotriva durerii) sau antitusive derivate din opiu; - amiodaronă, haloperidol, propafenonă, medicamente numite inhibitori selectivi ai recaptării serotoninei (ISRS), tioridazină, antidepresive triciclice; - medicamente care conţin alcool etilic. Utilizarea Tussin Forte 20 mg împreună cu alimente şi băuturi Nu se vor bea băuturi alcoolice (vin, bere, băuturi spirtoase) în timpul tratamentului cu Tussin Forte 20 mg. Sarcina şi alăptarea Adresaţi-vă medicului dumneavoastră sau farmacistului pentru recomandări înainte de a lua orice medicament dacă sunteţi însărcinată, alăptaţi sau dacă intenţionaţi să rămâneţi însărcinată. În timpul sarcinii bromhidratul de dextrometorfan trebuie utilizat numai dacă este absolut necesar şi după evaluarea raportului risc potenţial al fătului/beneficiu matern. Bromhidratul de dextrometorfan se excretă prin laptele matern. Ca măsură de precauţie, utilizarea acestui medicament este contraindicată în timpul alăptării. Conducerea vehiculelor şi folosirea utilajelor Bromhidratul de dextrometorfan poate influenţa capacitatea de a conduce vehicule sau de a realiza activităţi care necesită atenţie, datorită riscului de apariţie a somnolenţei şi ameţelii. Dacă simţiţi că aveţi aceste reacţii nu trebuie să conduceţi maşini şi nici să operaţi echipamente în timpul tratamentului. Informaţii importante privind unele componente ale Tussin Forte 20 mg Medicamentul conţine lactoză monohidrat. Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. 3. CUM SĂ UTILIZAŢI TUSSIN FORTE 20 mg Utilizaţi întotdeauna Tussin Forte 20 mgexact aşa cum v-a spus medicul dumneavoastră. Trebuie să discutaţi cu medicul dumneavoastră sau cu farmacistul dacă nu sunteţi sigur. 3 Acest medicament este indicat la adulţi, copii şi adolescenţi cu vârsta peste 12 ani numai pentru administrare pe cale orală. Adulţi şi copii cu vârsta peste 15 ani: doza uzuală este de 60 – 120 mg bromhidrat de dextrometorfan anhidru pe zi (3-6 comprimate de Tussin Forte 20 mgpe zi), fracţionat la intervale de cel puţin 4 ore. Doza zilnică maximă este de 120 mg bromhidrat de dextrometorfan anhidru. Copii şi adolescenţi: - cu vârsta între 12 şi 15 ani - doza uzuală este de 35 – 50 mg bromhidrat de dextrometorfan anhidru pe zi, administrată fracţionat la intervale de cel puţin 4 ore. Tratamentul trebuie să fie de scurtă durată (maxim 5 zile). Se recomandă utilizarea dozei eficace minime. Trebuie sa discutaţi cu medicul dumneavoastră dacă ştiţi să aveţi boli severe ale ficatului sau ale rinichilor.Nu trebuie depăşită doza şi frecvenţa recomandată. Trebuie evitată utilizarea cu alte medicamente pentru tuse sau răceală. Dacă tusea persistă sau dacă tusea este însoţită de febră mare, mâncărime sau dureri persistente de cap, consultaţi medicul. Bromhidratul de dextrometorfan nu se recomandă copiilor cu vârsta sub 2 ani. Dacă aţi utilizat mai mult Tussin Forte 20 mg decât trebuie În caz de supradozaj pot apărea simptome ca: greaţă, vărsături, agitaţie, confuzie mentală, somnolenţă, erupţii pe piele, tulburări de vedere, nistagmus. În cazuri severe se pot produce comă, deprimare respiratorie, convulsii. Dacă apar astfel de simptome, adresaţi-vă imediat medicului dumneavoastră sau departamentului de primire urgenţe a celui mai apropiat spital. Dacă aţi uitat să utilizaţi Tussin Forte 20 mg Dacă aţi uitat să vă administraţi Tussin Forte 20 mg, luaţi comprimatul imediat ce v-aţi amintit, apoi continuaţi administrarea conform recomandării medicului. Nu utilizaţi o doză dublă pentru a compensa doza uitată. Dacă încetaţi să utilizaţi Tussin Forte 20 mg Dacă aveţi orice întrebări suplimentare cu privire la acest produs, adresaţi-vă medicului dumneavoastră sau farmacistului. 4. REACŢII ADVERSE POSIBILE Ca toate medicamentele, Tussin Forte 20 mg poate provoca reacţii adverse, cu toate că nu apar la toate persoanele. În timpul tratamentului cu Tussin Forte 20 mg pot să apară următoarele reacţii adverse: - somnolenţă, ameţeli, agitaţie, greaţă, vărsături, constipaţie, deprimare respiratorie, spasm al căilor respiratorii (bronhospasm), erupţii alergice pe piele, urticarie. Încetaţi să luaţi Tussin forte 20 mg şi spuneţi imediat doctorului dumneavoastră: - dacă apar mâncărimi sau iritaţii ale pielii, uneori însoţite de probleme de respiratie sau umflături ale buzelor, limbii, gâtului sau feţei. Aceste reacţii sunt rare. - dacă apar câteva sau toate simptomele următoare: confuzie, nelinişte, transpiraţie, tremurături, frisoane, tremurături bruşte ale muşchilor si cresterea tensiunii arteriale. Acestea pot fi simptome ale unei afecţiuni numite sindrom serotoninergic, care apare foarte rar. Dacă vreuna dintre reacţiile adverse se agraveazǎ sau dacă observaţi orice reacţie adversǎ nemenţionatǎ în acest prospect, vă rugăm să spuneţi medicului dumneavoastră sau farmacistului. 4 5. CUM SE PĂSTREAZĂ TUSSIN FORTE 20 mg A nu se lăsa la îndemâna şi vederea copiilor. A se păstra la temperaturi sub 25C, în ambalajul original. Nu utilizaţi Tussin Forte 20 mg după data de expirare înscrisă pe ambalaj după EXP. Data de expirare se referă la ultima zi a lunii respective. Nu utilizaţi Tussin Forte 20 mg dacă observaţi că ambalajul este deteriorat. Medicamentele nu trebuie aruncate pe calea apei sau a reziduurilor menajere. Întrebaţi farmacistul cum să eliminaţi medicamentele care nu vă mai sunt necesare. Aceste măsuri vor ajuta la protejarea mediului. 6. INFORMAŢII SUPLIMENTARE Ce conţine Tussin Forte 20 mg - Substanţa activă este bromhidrat de dextrometorfan anhidru. Un comprimat de Tussin Forte 20 mg conţine bromhidrat de dextrometorfan anhidru 20 mg sub formă de bromhidrat de dextrometorfan monohidrat 21,02 mg. - Celelalte componente sunt: lactoză monohidrat, celuloză microcistalină, talc şi stearat de magneziu. Cum arată Tussin Forte 20 mg şi conţinutul ambalajului Tussin Forte 20 mg se prezintă sub formă de comprimate neacoperite, cu suprafaţă plană, de culoare albă până la aproape albă. Tussin Forte 20 mg este disponibil în cutii cu 2 blistere din PVC/Al/hârtie a câte 10 comprimate. "
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Valtrex şi pentru ce se utilizează 2. Ce trebuie să ştiţi înainte să utilizaţi Valtrex 3. Cum să utilizaţi Valtrex 4. Reacţii adverse posibile 5. Cum se păstrează Valtrex 6. Conţinutul ambalajului şi alte informaţii 1. Ce este Valtrex şi pentru ce se utilizează Valtrex aparţine unui grup de medicamente denumite antivirale. Acţionează prin distrugerea sau oprirea creşterii virusurilor denumite herpes simplex (VHS), virus varicelo-zosterian (VVZ) şi virus citomegalic (VCM). Valtrex poate fi utilizat pentru: • tratamentul zonei zoster (la adulţi). tratamentul infecţiilor cu VHS de la nivelul pielii şi a herpesului genital (la adulţi şi adolescenţi cu vârsta peste 12 ani). De asemenea, se utilizează pentru prevenirea reapariţiei acestor infecţii. • tratamentul herpesului simplu (la adulţi şi adolescenţi cu vârsta peste 12 ani). • prevenirea infecţiei cu VCM după transplantul de organe (la adulţi şi adolescenţi cu vârsta peste 12 ani). • tratarea şi prevenirea infecţiilor cu VHS de la nivelul ochilor care continuă să reapară (la adulţi şi adolescenţi cu vârsta peste 12 ani). 2. Ce trebuie să ştiţi înainte să utilizaţi Valtrex Nu utilizaţi Valtrex • dacă sunteţi alergic la valaciclovir sau la aciclovir sau la oricare dintre celelalte componente ale acestui medicament (enumerate la punctul 6). • dacă ați dezvoltat vreodată o erupție extinsă pe piele asociată cu febră, ganglioni limfatici măriți în volum, valori crescute ale enzimelor ficatului și/sau eozinofilie (reacție indusă medicamentos însoțită de eozinofilie și simptome sistemice) după utilizarea de valaciclovir. ➔ Nu utilizaţi Valtrex dacă cele de mai sus sunt valabile în cazul dumneavoastră. Dacă nu sunteţi sigur, discutaţi cu medicul dumneavoastră sau cu farmacistul înainte de a utiliza Valtrex. Atenţionări şi precauţii 2 Discutaţi cu medicul dumneavoastră sau cu farmacistul înainte de a utiliza Valtrex dacă: • aveţi probleme cu rinichii • aveţi probleme cu ficatul • aveţi peste 65 de ani • aveţi sistemul imunitar slăbit Dacă nu sunteţi sigur că una sau mai multe din cele de mai sus sunt valabile în cazul dumneavoastră, discutaţi cu medicul dumneavoastră sau cu farmacistul înainte de a utiliza Valtrex. Aveți grijă deosebită cu Valtrex – Informații importante: Reacția indusă medicamentos însoțită de eozinofilie și simptome sistemice (DRESS) a fost raportată în cazul utilizării valaciclovirului. DRESS apare inițial sub formă de simptome asemănătoare gripei și o erupție pe față, apoi o erupție pe piele extinsă, cu o temperatură ridicată a corpului, valori crescute ale enzimelor ficatului identificate în testele de sânge și o creștere a unui tip de celule albe din sânge (eozinofilie) și ganglioni limfatici măriți în volum. ➔ Dacă dezvoltați o erupție pe piele asociată cu febră și ganglioni limfatici măriți în volum, încetați să luați valaciclovir și adresați-vă medicului dumneavoastră sau solicitați imediat asistență medicală. Prevenirea transmiterii herpesului genital altor persoane Dacă utilizaţi Valtrex pentru tratamentul sau prevenirea herpesului genital sau dacă aţi avut în trecut herpes genital trebuie să practicaţi în continuare sexul protejat, incluzând utilizarea prezervativelor. Este important să preveniţi transmiterea infecţiei altor persoane. Dacă aveţi vezicule sau ulceraţii în zona genitală, nu trebuie să faceţi sex. Valtrex împreună cu alte medicamente Spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală, inclusiv medicamente pe bază de plante medicinale. Spuneţi medicului dumneavoastră sau farmacistului dacă luaţi alte medicamente care afectează rinichii. Acestea includ: aminoglicozide, substanţe organoplatinice, substanţe de contrast pe bază de iod, metotrexat, pentamidină, foscarnet, ciclosporină, tacrolimus, cimetidină şi probenecid. Dacă luaţi Valtrex pentru tratamentul zonei zoster sau după ce vi s-a efectuat un transplant de organ, spuneţi întotdeauna medicului dumneavoastră sau farmacistului despre alte medicamente pe care le luaţi. Sarcina şi alăptarea De regulă, Valtrex nu este recomandat în timpul sarcinii. Dacă sunteţi gravidă sau credeţi că aţi putea fi gravidă sau dacă plănuiţi să rămâneţi gravidă, nu luaţi Valtrex fără să discutaţi cu medicul dumneavoastră. În timpul sarcinii sau alăptării medicul dumneavoastră va evalua beneficiul adus dumneavoastră de tratamentul cu Valtrex, comparându-l cu riscul pentru copilul dumneavoastră. Conducerea vehiculelor şi folosirea utilajelor Valtrex poate provoca reacţii adverse care afectează capacitatea de a conduce. ➔ Nu conduceţi vehicule şi nu folosiţi utilaje decât dacă sunteţi sigur că nu sunteţi afectat. 3. Cum să utilizaţi Valtrex Luaţi întotdeauna acest medicament exact aşa cum v-a spus medicul dumneavoastră. Trebuie să discutaţi cu medicul dumneavoastră sau cu farmacistul dacă nu sunteţi sigur. 3 Doza pe care trebuie să o luaţi depinde de motivul pentru care medicul dumneavoastră v-a prescris Valtrex. Medicul va discuta despre acest lucru cu dumneavoastră. Tratamentul zonei zoster • Doza uzuală este de 1000 mg (două comprimate de 500 mg) de trei ori pe zi. • Trebuie să utilizaţi Valtrex timp de 7 zile. Tratamentul herpesului simplu • Doza uzuală este de 2000 mg (patru comprimate de 500 mg) de două ori pe zi. • A doua doză trebuie luată la 12 ore (nu mai devreme de 6 ore) după prima doză. • Trebuie să utilizaţi Valtrex numai o zi (două doze). Tratamentul infecţiilor cu VHS de la nivelul pielii şi a herpesului genital • Doza uzuală este de 500 mg (un comprimat de 500 mg) de două ori pe zi. • Pentru prima infecţie trebuie să utilizaţi Valtrex timp de cinci până la zece zile dacă medicul dumneavoastră vă recomandă acest lucru. Pentru infecţiile recidivate, durata tratamentului este în mod normal de 3-5 zile. Prevenirea revenirii infecţiilor cu VHS • Doza uzuală este de un comprimat de 500 mg, o dată pe zi. • Unele persoane cu recidive frecvente pot avea un beneficiu dacă iau o doză de 500 mg, divizată în două prize, de două ori pe zi. • Trebuie să utilizaţi Valtrex până când medicul vă spune să opriţi tratamentul. Împiedicarea infecţiei cu VCM (virus citomegalic) • Doza uzuală este de 2000 mg (4 comprimate de 500 mg) de patru ori pe zi. • Trebuie să utilizaţi fiecare doză la interval de 6 ore. • De regulă, veţi începe să luaţi Valtrex cât de repede posibil după operaţie. • Trebuie să utilizaţi Valtrex timp de aproximativ 90 zile după operaţie, până când medicul dumneavoastră vă spune să opriţi tratamentul. Medicul dumneavoastră vă poate modifica doza de Valtrex dacă: • aveţi vârsta peste 65 de ani • aveţi un sistem imunitar slăbit • aveţi probleme cu rinichii. ➔ Discutaţi cu medicul dumneavoastră înainte de a lua Valtrex, dacă oricare dintre cele de mai sus este valabilă în cazul dumneavoastră. Cum să utilizaţi acest medicament • Utilizaţi acest medicament pe cale orală • Înghiţiţi comprimatele întregi, cu un pahar cu apă • Utilizaţi Valtrex la aceeaşi oră în fiecare zi. • Utilizaţi Valtrex aşa cum v-a recomandat medicul dumneavoastră sau farmacistul. Persoanele cu vârsta peste 65 de ani sau cu probleme ale rinichilor Este foarte important ca, în timpul tratamentului cu Valtrex, să beţi apă în mod regulat în timpul zilei. Aceasta va ajuta la reducerea reacţiilor adverse care pot afecta rinichii sau sistemul nervos. Medicul dumneavoastră vă va monitoriza cu atenţie pentru a vedea dacă apar semne ale acestor reacţii adverse. Reacţiile adverse ale sistemului nervos pot include stare de confuzie sau de agitaţie, sau o stare neobişnuită de somnolenţă sau de toropeală. Dacă utilizaţi mai mult Valtrex decât trebuie De regulă, Valtrex nu este nociv decât dacă utilizaţi o doză prea mare, timp de mai multe zile. Dacă utilizaţi prea multe comprimate puteţi prezenta greaţă, vărsături, stare de confuzie, stare de agitaţie, puteţi fi mai puţin atent, puteţi vedea lucruri care nu sunt în realitate acolo sau puteţi deveni 4 inconştient. Discutaţi cu medicul dumneavoastră sau cu farmacistul dacă luaţi mai mult decât trebuie din Valtrex. Luaţi cutia medicamentului cu dumneavoastră. Dacă uitaţi să utilizaţi Valtrex • Dacă uitaţi să utilizaţi Valtrex, luaţi comprimatul imediat ce vă amintiţi. Cu toate acestea, dacă este aproape ora la care trebuie să luaţi doza următoare, săriţi peste doza uitată. • Nu utilizaţi o doză dublă pentru a compensa doza uitată. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Condiţii care necesită atenţie: ➔ Nu mai utilizaţi Valtrex şi solicitați imediat asistență medicală dacă observati oricare dintre următoarele simptome: Reacţii alergice severe (anafilaxie). Acestea sunt rare la persoanele care iau Valtrex. Simptomele care apar rapid includ: • înroşire a feţei, erupţie trecătoare pe piele însoţită de mâncărime • umflare a buzelor, feţei, gâtului şi căilor respiratorii superioare, care determină dificultăţi la respiraţie (angioedem) • scădere marcată a tensiunii arteriale, ducând până la colaps Erupţii pe piele şi roşeaţă. Reacţia adversă pe piele poate apărea sub formă de erupţii cu sau fără ulceraţii. Pot apărea iritaţii ale pielii, edem (sindromul DRESS) şi febră şi simptome asemănătoare gripei. Următoarele reacţii adverse pot apărea în cazul tratamentului cu acest medicament: Foarte frecvente (pot afecta mai mult de 1 din 10 persoane): • durere de cap Frecvente (pot afecta până la 1 din 10 persoane): • greaţă • ameţeli • vărsături • diaree • reacţie pe piele după expunerea la lumina soarelui (fotosensibilitate). • erupţie trecătoare pe piele • mâncărime (prurit) Mai puţin frecvente (pot afecta până la 1 din 100 de persoane) • stare de confuzie • vederea sau auzul unor lucruri care nu există în realitate (halucinaţii) • stare de somnolenţă extremă • tremurături • stare de agitaţie De regulă, aceste reacţii adverse ale sistemului nervos apar la persoanele cu probleme la nivelul rinichilor, la vârstnici sau la pacienţii cu transplant de organ care iau doze mari de Valtrex, de peste 8 grame pe zi. De regulă, aceste persoane se simt mai bine când tratamentul cu Valtrex este oprit sau când doza este redusă. Alte reacţii adverse mai puţin frecvente 5 • scurtare a respiraţiei (dispnee) • disconfort la nivelul stomacului • erupţie trecătoare pe piele, uneori însoţită de mâncărime, blânde pe piele (urticarie) • durere la nivelul spatelui (durere la nivelul rinichilor) • sânge în urină (hematurie) Reacţii adverse mai puţin frecvente care pot apărea la analizele de sânge: • reducere a numărului de celule albe (leucopenie) • reducere a numărului de trombocite din sânge; trombocitele sunt celule care ajută la formarea cheagurilor de sânge (trombocitopenie) • creştere a substanţelor produse la nivelul ficatului. Rare (pot afecta până la 1 din 1000 de persoane) • lipsă de stabilitate la mers şi lipsă de coordonare (ataxie) • vorbire lentă, neclară (dizartrie) • crize convulsive (convulsii) • alterare a funcţiei creierului (encefalopatie) • inconştienţă (comă) • gânduri confuze sau tulburi (delir) De regulă, aceste reacţii adverse ale sistemului nervos apar la persoanele cu probleme la nivelul rinichilor, la vârstnici sau la pacienţii cu transplant de organ care iau doze mari de Valtrex, de peste 8 grame pe zi. De regulă, aceste persoane se simt mai bine când tratamentul cu Valtrex este oprit sau când doza este redusă. Alte reacţii adverse rare: • probleme la nivelul rinichilor, cu eliminarea unei cantităţi mici de urină sau lipsa totală a eliminării urinei. Frecvență necunoscută (care nu poate fi estimată din datele disponibile) • Reacția indusă medicamentos însoțită de eozinofilie și simptome sistemice, cunoscută, de asemenea, sub numele de DRESS sau sindrom de hipersensibilitate indus de medicament, care se caracterizează prin erupții extinse pe piele, temperatură ridicată a corpului, creșteri ale enzimelor ficatului, anomalii ale sângelui (eozinofilie), mărire de volum a ganglionilor limfatici și, eventual, a altor organe ale corpului. Vezi, de asemenea, pct. 2. • O inflamație a rinichilor (nefrită tubulointerstițială) Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România, Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Valtrex • Nu lăsaţi acest medicament la vederea şi îndemâna copiilor. • Nu utilizaţi acest medicament după data de expirare înscrisă pe ambalaj, după EXP. Data de expirare se referă la ultima zi a lunii respective. • A se păstra la temperaturi sub 30°C. 6 • Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Valtrex • Substanţa activă este valaciclovir. Fiecare comprimat conţine valaciclovir 500 mg (sub formă de clorhidrat de valaciclovir). • Celelalte componente sunt: Nucleu Celuloză microcristalină Crospovidonă Povidonă Stearat de magneziu Dioxid de siliciu coloidal anhidru Film Hipromeloză Dioxid de titan Macrogol 400 Polisorbat 80 Ceară Carnauba Cum arată Valtrex şi conţinutul ambalajului Comprimatele de Valtrex sunt ambalate în cutii cu blistere din clorură de polivinil/Al. Comprimatele Valtrex de 500 mg sunt disponibile în cutii care conţin 10, 30, 42, sau 112 comprimate filmate. Comprimatele sunt filmate, biconvexe, alungite, de culoare albă, cu un nucleu de culoare albă până la aproape albă, marcate cu “GX CF1” pe una dintre feţe. Este posibil ca nu toate mărimile de ambalaj pot fi comercializate."
"Citiţi cu atenţie şi în întregime acest prospect înainte de a vi se administra acest vaccin sau de a fi administrat copilului dumneavoastră deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, vă rugăm să vă adresaţi medicului dumneavoastră, farmacistului sau asistentei medicale. - Acest vaccin a fost prescris numai pentru dumneavoastră sau pentru copilul dumneavoastră. Nu trebuie să-l daţi altor persoane. - Dacă dumneavoastră sau copilul dumneavoastră manifestaţi orice reacţii adverse, adresaţi-vă medicului dumneavoastră, farmacistului sau asistentei medicale. Acestea includ orice reacţii adverse nemenţionate în acest prospect. Vezi pct. 4. Ce găsiţi în acest prospect 1. Ce este Varilrix şi pentru ce se utilizează 2. Ce trebuie să stiţi înainte ca Varilrix să vi se administreze dumneavoastră sau copilului dumneavoastră 3. Cum se administrează Varilrix 4. Reacţii adverse posibile 5. Cum se păstrează Varilrix 6. Conţinutul ambalajului şi alte informaţii 1. Ce este Varilrix şi pentru ce se utilizează Varilrix este un vaccin destinat utilizării la persoane cu vârsta de cel puţin 12 luni, pentru a le proteja împotriva vărsatului de vânt (varicelei). De asemenea, în anumite condiții, Varilrix poate fi administrat la sugari de la vârsta de 9 luni. Vaccinarea în interval de 3 zile de la contactul cu o persoană cu vărsat de vânt poate ajuta la prevenirea sau reducerea severităţii bolii. Cum acţionează Varilrix Atunci când o persoană este vaccinată cu Varilrix, sistemul imuntar (sistemul natural de apărare al organismului) va produce anticorpi pentru a proteja persoana respectivă de infecţia cu virusul ce cauzează vărsatul de vânt (varicela). Varilrix conţine virusuri atenuate şi este foarte puţin probabil ca acestea să cauzeze apariţia vărsatului de vânt la persoane sănătoase. Ca în cazul tuturor vaccinurilor, este posibil ca Varilrix să nu protejeze pe deplin toate persoanele care au fost vaccinate. 2 2. Ce trebuie să stiţi înainte ca Varilrix să vi se administreze dumneavoastră sau copilului dumneavoastră Nu utilizaţi Varilrix • dacă dumneavoastră sau copilul dumneavoastră aveţi orice boală (cum sunt tulburările hematologice, cancerul, infecţia cu virusul imunodeficienței umane (HIV) sau sindromul imunodeficienţei dobândite (SIDA)) sau luaţi orice medicament (inclusiv corticosteroizi în doze mari) care slăbeşte sistemul imunitar. Posibilitatea ca vaccinul să fie administrat la dumneavoastră sau la copilul dumneavoastră depinde de nivelul de apărare al sistemului dumneavoastră imunitar sau al copilului dumneavoastră. Vezi pct. 2 „Atenţionări şi precauţii”. • dacă dumneavoastră sau copilul dumneavoastră sunteţi alergici la oricare dintre componentele acestui vaccin (enumerate la pct. 6). Semnele unei reacţii alergice pot include erupţie pe piele care provoacă mâncărimi, dificultăţi la respiraţie, umflare a feţei sau limbii. • dacă dumneavoastră sau copilul dumneavoastră aveţi o alergie confirmată la neomicină (un antibiotic). Dermatita de contact cunoscută (erupţie pe piele în zona în care pielea intră în contact direct cu alergeni, precum neomicina) nu trebuie să constituie un motiv pentru a nu fi vaccinat, însă trebuie să discutaţi în prealabil cu medicul dumneavoastră. • dacă dumneavoastră sau copilul dumneavoastră aţi avut în trecut o reacţie alergică la orice tip de vaccin împotriva varicelei. • dacă sunteţi gravidă. În plus, sarcina trebuie evitată timp de 1 lună după vaccinare. Atenţionări şi precauţii Adresaţi-vă medicului dumneavoastră, farmacistului sau asistentei medicale înainte ca dumneavoastră sau copilului dumneavoastră să vi se administreze Varilrix: • dacă dumneavoastră sau copilul dumneavoastră aveţi o infecţie severă asociată cu temperatură mare. Este posibil să fie necesară amânarea vaccinării, până după recuperare. O infecţie minoră, precum răceala, nu trebuie să determine amânarea vaccinării, însă este bine să discutaţi în prealabil cu medicul dumneavoastră. • dacă dumneavoastră sau copilul dumneavoastră aveţi sistemul imunitar slăbit din cauza unor boli (de exemplu din cauza infecţiei cu HIV) şi/sau a unor tratamente. Dumneavoastră sau copilul dumneavoastră trebuie să fiţi monitorizaţi cu atenţie, pentru că răspunsul la vaccin poate fi insuficient pentru a asigura protecţie împotriva bolii (vezi pct. 2 ‘Nu utilizaţi Varilrix dacă’) • dacă aveţi probleme de sângerare sau vă apar cu uşurinţă vânătăi. După sau chiar înainte de orice injecţie poate surveni leşinul (în special la adolescenţi). De aceea, spuneţi medicului dumneavoastră sau asistentei medicale dacă dumneavoastră sau copilul dumneavoastră aţi leşinat la o injectare anterioară. La fel ca şi alte vaccinuri, este posibil ca Varilrix să nu vă protejeze pe deplin, pe dumneavoastră sau pe copilul dumneavoastră, împotriva vărsatului de vânt. Cu toate acestea, persoanele care au fost vaccinate şi iau vărsat de vânt dezvoltă, de obicei, forme uşoare ale bolii, în comparaţie cu persoanele care nu au fost vaccinate. În cazuri rare, virusul atenuat poate fi transmis de la o persoană vaccinată la alte persoane. Acest lucru se întâmplă, de regulă, atunci când persoanei vaccinate i-au apărut câteva pete sau vezicule pe piele. Persoanele sănătoase care se infectează în acest mod prezintă, de obicei, doar o erupţie uşoară, inofensivă. După efectuarea vaccinului, dumneavoastră sau copilul dumneavoastră trebuie să încercaţi să evitaţi pe cât posibil, timp de până la 6 săptămâni după vaccinare, contactul imediat cu următoarele persoane: • persoane cu sistem imunitar slăbit; 3 • femei gravide, care fie nu au avut vărsat de vânt, fie nu au fost vaccinate împotriva vărsatului de vânt; • nou-născuţi ale căror mame fie nu au avut vărsat de vânt, fie nu au fost vaccinate împotriva vărsatului de vânt. Varilrix împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau este posibil să utilizaţi alte vaccinuri şi/sau medicamente. Spuneţi medicului dacă dumneavoastră sau copilul dumneavoastră urmează să efectuaţi un test cutanat pentru posibila prezenţă a tuberculozei. Dacă acest test se efectuează la mai puţin de 6 săptămâni după vaccinarea cu Varilrix, este posibil ca rezultatul acestuia să nu fie corect. Vaccinarea trebuie amânată cu cel puţin 3 luni dacă dumneavoastră sau copilului dumneavoastră vi s-a efectuat o transfuzie de sânge sau vi s-au administrat anticorpi umani (imunoglobuline). Utilizarea acidului acetilsalicilic sau sau a altor salicilaţi (o substanţă din compoziţia unor medicamente, utilizată pentru scăderea febrei sau ameliorarea durerii) trebuie evitată timp de 6 săptămâni după vaccinarea cu Varilrix, deoarece poate cauza apariţia unei boli grave, denumite sindrom Reye, care poate afecta toate organele corpului. Varilrix poate fi administrat în acelaşi timp cu alte vaccinuri. Pentru fiecare vaccin trebuie utilizat un loc de injectare diferit. Sarcina şi alăptarea Varilrix nu trebuie administrat femeilor gravide. Dacă sunteţi gravidă sau alăptaţi, credeţi că putea fi gravidă sau intenţionaţi să rămâneţi gravidă, adresaţivă medicului dumneavoastră sau farmacistului pentru recomandări înainte de administrarea vaccinului. De asemenea, este important să nu rămâneţi gravidă în decurs de o lună după vaccinare. În acest timp trebuie să utilizaţi o metodă contraceptivă eficace, pentru a evita sarcina. Spuneţi-i medicului dumneavoastră dacă alăptaţi sau intenţionaţi să alăptaţi. Medicul dumneavoastră va decide dacă puteţi fi vaccinată cu Varilrix. Conducerea şi folosirea utilajelor Varilrix nu are nicio influență sau are o influență neglijabilă asupra capacității de a conduce vehicule sau de a folosi utilaje. Cu toate acestea, unele dintre reacțiile adverse menționate la pct. 4 “Reacții adverse posibile” pot afecta temporar capacitatea de a conduce vehicule sau de a folosi utilaje. Varilrix conţine sorbitol şi fenilalanină Acest vaccin conţine sorbitol 6 mg per fiecare doză. Acest vaccin conţine fenilalanină 331 mg per fiecare doză. Fenilalanina poate fi dăunătoare pentru dumneavoastră dacă aveţi fenilcetonurie (FCU), o afecțiune genetică rară, în care concentrația de fenilalanină este crescută, din cauză că organismul nu o poate elimina în mod corespunzător. 3. Cum se administrează Varilrix Varilrix se injectează sub piele sau într-un muşchi, fie în partea superioară a braţului, fie în partea exterioară a coapsei. 4 Persoanelor cu vârsta de cel puţin 12 luni trebuie să li se administreze 2 doze de Varilrix, la interval de minimum 6 săptămâni una de cealaltă. Intervalul dintre prima şi a doua doză nu trebuie să fie mai mic de 4 săptămâni. În anumite împrejurări, prima doză de Varilrix poate fi administrată sugarilor cu vârsta de la 9 la 11 luni. În aceste situații, sunt necesare două doze și trebuie administrate la distanță de cel puțin 3 luni. La persoanele cu risc de a dezvolta forme severe de vărsat de vânt, precum cele cărora li se administrează tratament împotriva cancerului, se pot administra doze suplimentare. Intervalul dintre doze nu trebuie să fie mai mic de 4 săptămâni. Numărul şi momentul administrării dozelor trebuie stabilite de medicul dumneavoastră, pe baza recomandărilor oficiale adecvate. Dacă dumneavoastră sau copilului dumneavoastră vi se administrează mai mult Varilrix decât trebuie Administrarea unei doze mai mari decât cea recomandată este foarte puţin probabilă, deoarece vaccinul este furnizat în flacoane cu o singură doză şi este administrat de un medic sau o asistentă medicală. Au fost raportate puţine cazuri de administrare accidentală şi numai în câteva dintre acestea au fost semnalate stări de somnolenţă anormală şi crize (convulsii). Dacă credeţi că dumneavoastră sau copilul dumneavoastră aţi omis o doză de Varilrix Adresaţi-vă medicului dumneavoastră, care va decide dacă este necesară o doză şi când trebuie administrată. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Pot apărea următoarele reacţii adverse asociate cu administrarea acestui vaccin:  Foarte frecvente (pot afecta mai mult de 1 din 10 persoane): • durere şi roşeaţă la locul injectării  Frecvente (pot afecta până la 1 din 10 persoane): • erupţie pe piele (pete şi/sau vezicule) • umflătură la locul injectării* • febră de 38°C sau mai mare (măsurată rectal)*  Mai puţin frecvente (pot afecta până la 1 din 100 persoane): • infecții la nivelul tractului respirator superior • durere în gât şi disconfort la înghiţire (faringită) • umflare a ganglionilor limfatici • iritabilitate • durere de cap • senzaţie de somnolenţă • tuse • mâncărimi şi secreţii nazale sau nas înfundat, strănut (rinită) • greață • vărsături • erupţie de tip varicelic 5 • mâncărimi • durere la nivelul articulațiilor • dureri musculare • febră mai mare de 39,5°C (măsurată rectal) • lipsă a energiei (fatigabilitate) • stare generală de rău.  Rare (pot afecta până la 1 din 1000 persoane): • inflamaţie a ochilor (conjunctivită) • durere de stomac • diaree • erupţie sub formă de pete în relief pe piele, însoţită de mâncărimi (urticarie) Umflarea locului injectării şi febra au fost raportate foarte frecvent la adolescenţi şi adulţi. De asemenea, umflarea poate apărea foarte frecvent după administrarea celei de-a doua doze la copii cu vârsta sub 13 ani. Următoarele reacţii adverse au fost raportate în câteva cazuri în timpul administrării de rutină a Varilrix: • herpes (herpes zoster) • sângerare sub formă de pete mici pe piele sau apariția de vânătăi mai uşor decât în mod normal, din cauza scăderii numărului unui tip de celule din sânge numite trombocite. • reacţii alergice. Erupţii pe piele care pot fi însoţite de mâncărimi sau formare de vezicule, dificultăţi la respiraţie sau la înghiţire, o scădere bruscă a tensiunii arteriale şi pierdere a conştienţei. Astfel de reacţii pot apărea înainte de a părăsi cabinetul medicului. Cu toate acestea, dacă dumneavoastră sau copilul dumneavoastră manifestaţi oricare dintre aceste simptome, trebuie să vă adresaţi imediat medicului dumneavoastră. • infecţie sau inflamaţie a creierului, măduvei spinării şi nervilor periferici, manifestată prin dificultăţi temporare de mers (dezechilibru) şi/sau pierdere temporară a controlului asupra mişcărilor corporale, accident vascular cerebral (leziune la nivelul creierului cauzată de o întrerupere a alimentării cu sânge a acestuia). • crize sau convulsii. • inflamare, îngustare sau blocare a vaselor de sânge. Aceasta poate include sângerare neobişnuită sau formare de vânătăi sub piele (purpură Henoch Schonlein) sau febră care durează mai mult de cinci zile, asociată cu o erupţie pe trunchi, uneori însoţită de descuamare a pielii de pe palme şi degete, înroșire a ochilor, buzelor, gâtului şi limbii (boala Kawasaki). • eritem polimorf (simptomele constau în pete roşii, adesea însoţite de mâncărimi, asemănătoare erupţiei produse de rujeolă, care apar mai întâi pe membre şi uneori pe faţă şi pe restul corpului). Raportarea reacţiilor adverse Dacă manifestaţi sau copilul dumneavoastră manifestă orice reacţii adverse, adresaţi-vă medicului dumneavoastră, farmacistului sau asistentei medicale. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct, la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 6 5. Cum se păstrează Varilrix Nu lăsaţi acest medicament la vederea şi îndemâna copiilor. Nu utilizaţi acest vaccin după data de expirare înscrisă pe cutie. Data de expirare se referă la ultima zi a lunii respective. A se păstra şi transporta la frigider (2 °C – 8 °C). A se păstra în ambalajul original pentru a fi protejat de lumină. După reconstituire, vaccinul trebuie administrat imediat. Dacă acest lucru nu este posibil, vaccinul poate fi păstrat timp de maximum 90 de minute la temperatura camerei (25 °C) sau timp de până la 8 ore la frigider (2 °C – 8 °C). Dacă nu este utilizat în condiţiile şi intervalele de timp recomandate pentru păstrare, vaccinul reconstituit trebuie aruncat. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Varilrix - Substanţa activă este virusul varicelo-zosterian viu, atenuat (tulpina OKA, produsă în celule diploide umane MRC-5). Fiecare doză de 0,5 ml de vaccin reconstituit conţine minimum 103,3 UFP (unităţi formatoare de plaje) de virus varicelo-zosterian. - Celelalte componente sunt: Pulbere: aminoacizi (care conţin fenilalanină), lactoză anhidră, sorbitol (E 420), manitol (E421). Solvent: apă pentru preparate injectabile. Cum arată Varilrix şi conţinutul ambalajului Varilrix se prezintă sub formă de pulbere şi solvent pentru soluţie injectabilă (pulberea în flacon pentru 1 doză şi solventul în fiolă (0,5 ml)). Ambalaj cu 1, 10, 25 sau 100. Varilrix este furnizat sub formă de pulbere de culoare crem-pal până la gălbui sau roz-pal şi solvent (apă pentru preparate injectabile) limpede şi incolor pentru reconstituirea vaccinului. Deţinătorul autorizaţiei de punere pe piaţă şi fabricantul GlaxoSmithKline Biologicals S.A. Rue de l'Institut 89, B-1330 Rixensart, Belgia Acest prospect a fost revizuit în februarie 2023. Alte surse de informaţii Informații detaliate privind acest vaccin sunt disponibile pe website-ul Agenţiei Naţionale a Medicamentului și a Dispozitivelor Medicale din România: http://www.anm.ro/ <------------------------------------------------------------------------------------------------------------------------> 7 Următoarele informaţii sunt destinate numai profesioniştilor din domeniul sănătăţii: Similar oricărui vaccin injectabil, trebuie să existe la îndemână tratament medical adecvat şi posibilitatea de monitorizare, în eventualitatea unei reacţii anafilactice rare după administrarea vaccinului. Alcoolul şi alţi agenţi dezinfectanţi trebuie lăsaţi să se evapore de pe piele înainte de injectarea vaccinului, întrucât aceştia pot inactiva virusurile atenuate din componenţa vaccinului. Varilrix nu trebuie administrat intravascular sau intradermic. În absența studiilor de compatibilitate, acest vaccin nu trebuie amestecat cu alte medicamente. Solventul şi vaccinul reconstituit trebuie controlate vizual pentru depistarea oricăror particule străine şi/sau modificări ale aspectului fizic, înainte de administrare. În cazul în care oricare dintre acestea sunt observate, vaccinul nu trebuie administrat. Vaccinul se va reconstitui prin adăugarea întregului conţinut al fiolei cu solvent în flaconul care conţine pulberea. Amestecul trebuie agitat bine până la dizolvarea completă a pulberii în solvent. Culoarea vaccinului reconstituit poate varia de la galben-portocaliu până la roz din cauza variaţiilor minore ale pH-ului. Acest lucru este normal şi nu afectează performanţa vaccinului. În cazul în care sunt observate alte variaţii de culoare, nu administraţi vaccinul. Extrageţi întregul conţinut al flaconului. Se recomandă utilizarea unui ac nou pentru administrarea vaccinului. După reconstituire, se recomandă ca vaccinul să fie administrat în cel mai scurt timp posibil. Cu toate acestea, a fost demonstrat că vaccinul reconstituit poate fi păstrat timp de până la 90 minute, la temperatura camerei (25 ºC) şi timp de până la 8 ore la frigider (2 ºC-8 ºC). Dacă nu sunt respectate condiţiile şi intervalele de timp recomandate pentru păstrare, vaccinul reconstituit trebuie aruncat. Orice medicament neutilizat sau material rezidual trebuie eliminat în conformitate cu reglementările locale. 8 AUTORIZAŢIE DE PUNERE PE PIAŢĂ NR. 5064/2012/05-18 Anexa 1 Prospect Prospect: Informaţii pentru utilizator Varilrix, pulbere şi solvent pentru soluţie injectabilă în seringă preumplută vaccin varicelic (viu) Citiţi cu atenţie şi în întregime acest prospect înainte de a vi se administra acest vaccin sau de a fi administrat copilului dumneavoastră deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, vă rugăm să vă adresaţi medicului dumneavoastră, farmacistului sau asistentei medicale. - Acest vaccin a fost prescris numai pentru dumneavoastră sau pentru copilul dumneavoastră. Nu trebuie să-l daţi altor persoane. - Dacă dumneavoastră sau copilul dumneavoastră manifestaţi orice reacţii adverse, adresaţi-vă medicului dumneavoastră, farmacistului sau asistentei medicale. Acestea includ orice reacţii adverse nemenţionate în acest prospect. Vezi pct.4. Ce găsiţi în acest prospect 1. Ce este Varilrix şi pentru ce se utilizează 2. Ce trebuie să stiţi înainte ca Varilrix să vi se administreze dumneavoastră sau copilului dumneavoastră 3. Cum se administrează Varilrix 4. Reacţii adverse posibile 5. Cum se păstrează Varilrix 6. Conţinutul ambalajului şi alte informaţii 1. Ce este Varilrix şi pentru ce se utilizează Varilrix este un vaccin destinat utilizării la persoane cu vârsta de cel puţin 12 luni, pentru a le proteja împotriva vărsatului de vânt (varicelei). De asemenea, în anumite condiții, Varilrix poate fi administrat la sugari de la vârsta de 9 luni. Vaccinarea în interval de 3 zile de la contactul cu o persoană cu vărsat de vânt poate ajuta la prevenirea sau reducerea severităţii bolii. Cum acţionează Varilrix Atunci când o persoană este vaccinată cu Varilrix, sistemul imuntar (sistemul natural de apărare al organismului) va produce anticorpi pentru a proteja persoana respectivă de infecţia cu virusul ce cauzează vărsatul de vânt (varicela). Varilrix conţine virusuri atenuate şi este foarte puţin probabil ca acestea să cauzeze apariţia vărsatului de vânt la persoane sănătoase. Ca în cazul tuturor vaccinurilor, este posibil ca Varilrix să nu protejeze pe deplin toate persoanele care au fost vaccinate. 9 2. Ce trebuie să stiţi înainte ca Varilrix să vi se administreze dumneavoastră sau copilului dumneavoastră Nu utilizaţi Varilrix • dacă dumneavoastră sau copilul dumneavoastră aveţi orice boală (cum sunt tulburările hematologice, cancerul, infecţia cu virusul imunodeficienței umane (HIV) sau sindromul imunodeficienţei dobândite (SIDA)) sau luaţi orice medicament (inclusiv corticosteroizi în doze mari) care slăbeşte sistemul imunitar. • Posibilitatea ca vaccinul să fie administrat la dumneavoastră sau la copilul dumneavoastră depinde de nivelul de apărare al sistemului dumneavoastră imunitar sau al copilului dumneavoastră. Vezi pct. 2 „Atenţionări şi precauţii”. • dacă dumneavoastră sau copilul dumneavoastră sunteţi alergici la oricare dintre componentele acestui vaccin (enumerate la pct. 6). Semnele unei reacţii alergice pot include erupţie pe piele care provoacă mâncărimi, dificultăţi la respiraţie, umflare a feţei sau limbii. • dacă dumneavoastră sau copilul dumneavoastră aveţi o alergie confirmată la neomicină (un antibiotic). Dermatita de contact cunoscută (erupţie pe piele în zona în care pielea intră în contact direct cu alergeni, precum neomicina) nu trebuie să constituie un motiv pentru a nu fi vaccinat, însă trebuie să discutaţi în prealabil cu medicul dumneavoastră. • dacă dumneavoastră sau copilul dumneavoastră aţi avut în trecut o reacţie alergică la orice tip de vaccin împotriva varicelei. • dacă sunteţi gravidă. În plus, sarcina trebuie evitată timp de 1 lună după vaccinare. Atenţionări şi precauţii Adresaţi-vă medicului dumneavoastră, farmacistului sau asistentei medicale înainte ca dumneavoastră sau copilului dumneavoastră să vi se administreze Varilrix: • dacă dumneavoastră sau copilul dumneavoastră aveţi o infecţie severă asociată cu temperatură mare. Este posibil să fie necesară amânarea vaccinării, până după recuperare. O infecţie minoră, precum răceala, nu trebuie să determine amânarea vaccinării, însă este bine să discutaţi în prealabil cu medicul dumneavoastră. • dacă dumneavoastră sau copilul dumneavoastră aveţi sistemul imunitar slăbit din cauza unor boli (de exemplu din cauza infecţiei cu HIV) şi/sau a unor tratamente. Dumneavoastră sau copilul dumneavoastră trebuie să fiţi monitorizaţi cu atenţie, pentru că răspunsul la vaccin poate fi insuficient pentru a asigura protecţie împotriva bolii (vezi pct. 2 ‘Nu utilizaţi Varilrix dacă’) • dacă aveţi probleme de sângerare sau vă apar cu uşurinţă vânătăi. După sau chiar înainte de orice injecţie poate surveni leşinul (în special la adolescenţi). De aceea, spuneţi medicului dumneavoastră sau asistentei medicale dacă dumneavoastră sau copilul dumneavoastră aţi leşinat la o injectare anterioară. La fel ca şi alte vaccinuri, este posibil ca Varilrix să nu vă protejeze pe deplin, pe dumneavoastră sau pe copilul dumneavoastră, împotriva vărsatului de vânt. Cu toate acestea, persoanele care au fost vaccinate şi iau vărsat de vânt dezvoltă, de obicei, forme uşoare ale bolii, în comparaţie cu persoanele care nu au fost vaccinate. În cazuri rare, virusul atenuat poate fi transmis de la o persoană vaccinată la alte persoane. Acest lucru se întâmplă, de regulă, atunci când persoanei vaccinate i-au apărut câteva pete sau vezicule pe piele. Persoanele sănătoase care se infectează în acest mod prezintă, de obicei, doar o erupţie uşoară, inofensivă. După efectuarea vaccinului, dumneavoastră sau copilul dumneavoastră trebuie să încercaţi să evitaţi pe cât posibil, timp de până la 6 săptămâni după vaccinare, contactul imediat cu următoarele persoane: • persoane cu sistem imunitar slăbit; 10 • femei gravide, care fie nu au avut vărsat de vânt, fie nu au fost vaccinate împotriva vărsatului de vânt; • nou-născuţi ale căror mame fie nu au avut vărsat de vânt, fie nu au fost vaccinate împotriva vărsatului de vânt. Varilrix împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau este posibil să utilizaţi alte vaccinuri şi/sau medicamente. Spuneţi medicului dacă dumneavoastră sau copilul dumneavoastră urmează să efectuaţi un test cutanat pentru posibila prezenţă a tuberculozei. Dacă acest test se efectuează la mai puţin de 6 săptămâni după vaccinarea cu Varilrix, este posibil ca rezultatul acestuia să nu fie corect. Vaccinarea trebuie amânată cu cel puţin 3 luni dacă dumneavoastră sau copilului dumneavoastră vi s-a efectuat o transfuzie de sânge sau vi s-au administrat anticorpi umani (imunoglobuline). Utilizarea acidului acetilsalicilic sau sau a altor salicilaţi (o substanţă din compoziţia unor medicamente, utilizată pentru scăderea febrei sau ameliorarea durerii) trebuie evitată timp de 6 săptămâni după vaccinarea cu Varilrix, deoarece poate cauza apariţia unei boli grave, denumite sindrom Reye, care poate afecta toate organele corpului. Varilrix poate fi administrat în acelaşi timp cu alte vaccinuri. Pentru fiecare vaccin trebuie utilizat un loc de injectare diferit. Sarcina şi alăptarea Varilrix nu trebuie administrat femeilor gravide. Dacă sunteţi gravidă sau alăptaţi, credeţi că putea fi gravidă sau intenţionaţi să rămâneţi gravidă, adresaţivă medicului dumneavoastră sau farmacistului pentru recomandări înainte de administrarea vaccinului. De asemenea, este important să nu rămâneţi gravidă în decurs de o lună după vaccinare. În acest timp trebuie să utilizaţi o metodă contraceptivă eficace, pentru a evita sarcina. Spuneţi-i medicului dumneavoastră dacă alăptaţi sau intenţionaţi să alăptaţi. Medicul dumneavoastră va decide dacă puteţi fi vaccinată cu Varilrix. Conducerea şi folosirea utilajelor Varilrix nu are nicio influență sau are o influență neglijabilă asupra capacității de a conduce vehicule sau de a folosi utilaje. Cu toate acestea, unele dintre reacțiile adverse menționate la pct. 4 “Reacții adverse posibile” pot afecta temporar capacitatea de a conduce vehicule sau de a folosi utilaje. Varilrix conţine sorbitol şi fenilalanină Acest vaccin conţine sorbitol 6 mg per fiecare doză. Acest vaccin conţine fenilalanină 331 mg per fiecare doză. Fenilalanina poate fi dăunătoare pentru dumneavoastră dacă aveţi fenilcetonurie (FCU), o afecțiune genetică rară, în care concentrația de fenilalanină este crescută, din cauză că organismul nu o poate elimina în mod corespunzător. 3. Cum se administrează Varilrix Varilrix se injectează sub piele sau într-un muşchi, fie în partea superioară a braţului, fie în partea exterioară a coapsei. 11 Persoanelor cu vârsta de cel puţin 12 luni trebuie să li se administreze 2 doze de Varilrix, la interval de minimum 6 săptămâni una de cealaltă. Intervalul dintre prima şi a doua doză nu trebuie să fie mai mic de 4 săptămâni. În anumite împrejurări, prima doză de Varilrix poate fi administrată sugarilor cu vârsta de la 9 la 11 luni. În aceste situații, sunt necesare două doze și trebuie administrate la distanță de cel puțin 3 luni. La persoanele cu risc de a dezvolta forme severe de vărsat de vânt, precum cele cărora li se administrează tratament împotriva cancerului, se pot administra doze suplimentare. Intervalul dintre doze nu trebuie să fie mai mic de 4 săptămâni. Numărul şi momentul administrării dozelor trebuie stabilite de medicul dumneavoastră, pe baza recomandărilor oficiale adecvate. Dacă dumneavoastră sau copilului dumneavoastră vi se administrează mai mult Varilrix decât trebuie Administrarea unei doze mai mari decât cea recomandată este foarte puţin probabilă, deoarece vaccinul este furnizat în flacoane cu o singură doză şi este administrat de un medic sau o asistentă medicală. Au fost raportate puţine cazuri de administrare accidentală şi numai în câteva dintre acestea au fost semnalate stări de somnolenţă anormală şi crize (convulsii). Dacă credeţi că dumneavoastră sau copilul dumneavoastră aţi omis o doză de Varilrix Adresaţi-vă medicului dumneavoastră, care va decide dacă este necesară o doză şi când trebuie administrată. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Pot apărea următoarele reacţii adverse asociate cu administrarea acestui vaccin:  Foarte frecvente (pot afecta mai mult de 1 din 10 persoane): • durere şi roşeaţă la locul injectării  Frecvente (pot afecta până la 1 din 10 persoane): • erupţie pe piele (pete şi/sau vezicule) • umflătură la locul injectării* • febră de 38 °C sau mai mare (măsurată rectal)*  Mai puţin frecvente (pot afecta până la 1 din 100 persoane): • infecții la nivelul tractului respirator superior • durere în gât şi disconfort la înghiţire (faringită) • umflare a ganglionilor limfatici • iritabilitate • durere de cap • senzaţie de somnolenţă • tuse • mâncărimi şi secreţii nazale sau nas înfundat, strănut (rinită) • greață • vărsături • erupţie de tip varicelic 12 • mâncărimi • durere la nivelul articulațiilor • dureri musculare • febră mai mare de 39,5 °C (măsurată rectal) • lipsă a energiei (fatigabilitate) • stare generală de rău.  Rare (pot afecta până la 1 din 1000 persoane): • inflamaţie a ochilor (conjunctivită) • durere de stomac • diaree • erupţie sub formă de pete în relief pe piele, însoţită de mâncărimi (urticarie) Umflarea locului injectării şi febra au fost raportate foarte frecvent la adolescenţi şi adulţi. De asemenea, umflarea poate apărea foarte frecvent după administrarea celei de-a doua doze la copii cu vârsta sub 13 ani. Următoarele reacţii adverse au fost raportate în câteva cazuri în timpul administrării de rutină a Varilrix: • herpes (herpes zoster) • sângerare sub formă de pete mici pe piele sau apariția de vânătăi mai uşor decât în mod normal, din cauza scăderii numărului unui tip de celule din sânge numite trombocite. • reacţii alergice. Erupţii pe piele care pot fi însoţite de mâncărimi sau formare de vezicule, dificultăţi la respiraţie sau la înghiţire, o scădere bruscă a tensiunii arteriale şi pierdere a conştienţei. Astfel de reacţii pot apărea înainte de a părăsi cabinetul medicului. Cu toate acestea, dacă dumneavoastră sau copilul dumneavoastră manifestaţi oricare dintre aceste simptome, trebuie să vă adresaţi imediat medicului dumneavoastră. • infecţie sau inflamaţie a creierului, măduvei spinării şi nervilor periferici, manifestată prin dificultăţi temporare de mers (dezechilibru) şi/sau pierdere temporară a controlului asupra mişcărilor corporale, accident vascular cerebral (leziune la nivelul creierului cauzată de o întrerupere a alimentării cu sânge a acestuia). • crize sau convulsii. • inflamare, îngustare sau blocare a vaselor de sânge. Aceasta poate include sângerare neobişnuită sau formare de vânătăi sub piele (purpură Henoch Schonlein) sau febră care durează mai mult de cinci zile, asociată cu o erupţie pe trunchi, uneori însoţită de descuamare a pielii de pe palme şi degete, înroșire a ochilor, buzelor, gâtului şi limbii (boala Kawasaki). • eritem polimorf (simptomele constau în pete roşii, adesea însoţite de mâncărimi, asemănătoare erupţiei produse de rujeolă, care apar mai întâi pe membre şi uneori pe faţă şi pe restul corpului). Raportarea reacţiilor adverse Dacă manifestaţi sau copilul dumneavoastră manifestă orice reacţii adverse, adresaţi-vă medicului dumneavoastră, farmacistului sau asistentei medicale. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct, la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 13 5. Cum se păstrează Varilrix Nu lăsaţi acest medicament la vederea şi îndemâna copiilor. Nu utilizaţi acest vacin după data de expirare înscrisă pe cutie. Data de expirare se referă la ultima zi a lunii respective. A se păstra şi transporta la frigider (2°C – 8°C). A se păstra în ambalajul original pentru a fi protejat de lumină. După reconstituire, vaccinul trebuie administrat imediat. Dacă acest lucru nu este posibil, vaccinul poate fi păstrat timp de maximum 90 de minute la temperatura camerei (25°C) sau timp de până la 8 ore la frigider (2°C – 8°C). Dacă nu este utilizat în condiţiile şi intervalele de timp recomandate pentru păstrare, vaccinul reconstituit trebuie aruncat. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Varilrix - Substanţa activă este virusul varicelo-zosterian viu, atenuat (tulpina OKA, produsă în celule diploide umane MRC-5). Fiecare doză de 0,5 ml de vaccin reconstituit conţine minimum 103,3 UFP (unităţi formatoare de plaje) de virus varicelo-zosterian. - Celelalte componente sunt: Pulbere: aminoacizi (care conţin fenilalanină), lactoză anhidră, sorbitol (E 420), mannitol (E 421). Solvent: apă pentru preparate injectabile. Cum arată Varilrix şi conţinutul ambalajului Varilrix se prezintă sub formă de pulbere şi solvent pentru soluţie injectabilă (pulberea în flacon pentru 1 doză şi solventul în seringă preumplută (0,5 ml)), cu sau fără ace separate în următoarele mărimi de ambalaje: Cutie cu un flacon monodoză din sticlă cu pulbere pentru soluţie injectabilă şi o seringă preumplută cu solvent. Cutie cu 10 flacoane monodoză din sticlă cu pulbere pentru soluţie injectabilă şi 10 seringi preumplute cu solvent. Cutie cu 25 flacoane monodoză din sticlă cu pulbere pentru soluţie injectabilă şi 25 seringi preumplute cu solvent. Cutie cu 100 flacoane monodoză din sticlă cu pulbere pentru soluţie injectabilă şi 100 seringi preumplute cu solvent. Cutie cu un flacon monodoză din sticlă cu pulbere pentru soluţie injectabilă şi o seringă preumplută cu solvent cu ac ataşat. Cutie cu 10 flacoane monodoză din sticlă cu pulbere pentru soluţie injectabilă şi 10 seringi preumplute cu solvent cu ace ataşate. Cutie cu 25 flacoane monodoză din sticlă cu pulbere pentru soluţie injectabilă şi 25 seringi preumplute cu solvent cu ace ataşate. 14 Cutie cu 100 flacoane monodoză din sticlă cu pulbere pentru soluţie injectabilă şi 100 seringi preumplute cu solvent cu ace ataşate. Cutie cu un flacon monodoză din sticlă cu pulbere pentru soluţie injectabilă şi o seringă preumplută cu solvent şi 1 ac. Cutie cu un flacon monodoză din sticlă cu pulbere pentru soluţie injectabilă şi o seringă preumplută cu solvent şi 2 ace Cutie cu 10 flacoane monodoză din sticlă cu pulbere pentru soluţie injectabilă şi 10 seringi preumplute cu solvent şi 10 ace. Cutie cu 10 flacoane monodoză din sticlă cu pulbere pentru soluţie injectabilă şi 10 seringi preumplute cu solvent şi 20 ace. Cutie cu 25 flacoane monodoză din sticlă cu pulbere pentru soluţie injectabilă şi 25 seringi preumplute cu solvent şi 50 ace. Cutie cu 100 flacoane monodoză din sticlă cu pulbere pentru soluţie injectabilă şi 100 seringi preumplute cu solvent şi 200 ace. Varilrix este furnizat sub formă de pulbere de culoare crem-pal până la gălbui sau roz-pal şi solvent (apă pentru preparate injectabile) limpede şi incolor pentru reconstituirea vaccinului. Este posibil ca nu toate mărimile de ambalaj să fie comercializate. Deţinătorul autorizaţiei de punere pe piaţă şi fabricantul GlaxoSmithKline Biologicals S.A. Rue de l'Institut 89, B-1330 Rixensart, Belgia Acest prospect a fost revizuit în februarie 2023. Alte surse de informaţii Informații detaliate privind acest vaccin sunt disponibile pe website-ul Agenţiei Naţionale a Medicamentului și a Dispozitivelor Medicale din România: http://www.anm.ro/ <------------------------------------------------------------------------------------------------------------------------> Următoarele informaţii sunt destinate numai profesioniştilor din domeniul sănătăţii: Similar oricărui vaccin injectabil, trebuie să existe la îndemână tratament medical adecvat şi posibilitatea de monitorizare, în eventualitatea unei reacţii anafilactice rare după administrarea vaccinului. Alcoolul şi alţi agenţi dezinfectanţi trebuie lăsaţi să se evapore de pe piele înainte de injectarea vaccinului, întrucât aceştia pot inactiva virusurile atenuate din componenţa vaccinului. Varilrix nu trebuie administrat intravascular sau intradermic. În absența studiilor de compatibilitate, acest vaccin nu trebuie amestecat cu alte medicamente. Solventul şi vaccinul reconstituit trebuie controlate vizual pentru depistarea oricăror particule străine şi/sau modificări ale aspectului fizic, înainte de administrare. În cazul în care oricare dintre acestea sunt observate, vaccinul nu trebuie administrat. 15 Vaccinul se va reconstitui prin adăugarea întregului conţinut al seringii preumplute cu solvent în flaconul care conţine pulberea. Pentru a ataşa acul la seringă, citiţi cu atenţie instrucţiunile din imaginile 1 şi 2. Cu toate acestea, seringa pusă la dispoziţie împreună cu vaccinul Varilrix poate fi uşor diferită (fără filet) faţă de seringa ilustrată în imagine. În acest caz, acul trebuie ataşat fără a fi răsucit. Imaginea 1 Imaginea 2 Apucaţi întotdeauna seringa de corpul acesteia, nu de piston sau de adaptorul Luer Lock (ALL) şi menţineţi acul pe aceeaşi linie cu axul seringii (după cum este ilustrat în imaginea 2). Nerespectarea acestei instrucţiuni poate cauza deformarea ALL sau scurgeri de la nivelul acestuia. Dacă ALL se detaşează de seringă în timpul asamblării, trebuie utilizată o nouă doză de vaccin (o nouă seringă şi un alt flacon). 1. Deşurubaţi capacul seringii prin rotirea acestuia în sens invers acelor de ceasornic (aşa cu este ilustrat în imaginea 1) Indiferent dacă ALL se roteşte sau nu, urmaţi paşii următori: 2. Ataşaţi acul la seringă, conectând uşor amboul acului de ALL, şi răsuciţi-l cu un sfert de rotaţie în sensul acelor de ceasornic până când simţiţi că se blochează (aşa cum este ilustrat în imaginea 2). 3. Îndepărtaţi teaca protectoare a acului, care, în anumite situaţii, poate fi puţin rigidă. 4. Adăugaţi solventul la pulbere. Agitaţi bine amestecul, până la dizolvarea completă a pulberii în solvent. Culoarea vaccinului reconstituit poate varia de la galben-portocaliu la roz din cauza variaţiilor minore ale pH-ului acestuia. Acest lucru este normal şi nu afectează performanţa vaccinului. În eventualitatea în care sunt observate alte variaţii de culoare, nu administraţi vaccinul. 5. Extrageţi întregul conţinut al flaconului. Ac Seringă Pistonul seringii Corpul seringii Capacul seringii Teaca protectoare a acului Adaptor Luer Lock Amboul acului 16 6. Se recomandă utilizarea unui ac nou pentru administrarea vaccinului. Deşurubaţi acul seringii şi ataşaţi acul pentru injectare repetând pasul 2 de mai sus. După reconstituire, se recomandă ca vaccinul să fie administrat în cel mai scurt timp posibil. Cu toate acestea, a fost demonstrat că vaccinul reconstituit poate fi păstrat timp de până la 90 minute, la temperatura camerei (25 ºC) şi timp de până la 8 ore la frigider (2 ºC-8 ºC). Dacă nu sunt respectate condiţiile şi intervalele de timp recomandate pentru păstrare, vaccinul reconstituit trebuie aruncat. Orice medicament neutilizat sau material rezidual trebuie eliminat în conformitate cu reglementările locale."
"Citiţi cu atenţie şi în întregime acest prospect înainte de a începe să utilizaţi acest medicament deoarece conţine informaţii importante pentru dumneavoastră. - Păstraţi acest prospect. S-ar putea să fie necesar să-l recitiţi. - Dacă aveţi orice întrebări suplimentare, adresaţi-vă medicului dumneavoastră sau farmacistului. - Acest medicament a fost prescris numai pentru dumneavoastră. Nu trebuie să-l daţi altor persoane. Le poate face rău, chiar dacă au aceleaşi semne de boală ca dumneavoastră. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. Ce găsiţi în acest prospect: 1. Ce este Ventolin soluţie injectabilă şi pentru ce se utilizează 2. Ce trebuie să ştiţi înainte să utilizaţi Ventolin soluţie injectabilă 3. Cum să utilizaţi Ventolin soluţie injectabilă 4. Reacţii adverse posibile 5. Cum se păstrează Ventolin soluţie injectabilă 6. Conţinutul ambalajului şi alte informaţii 1. Ce este Ventolin soluţie injectabilă şi pentru ce se utilizează Ventolin conţine ca substanţă activă salbutamol, care aparţine grupului de medicamente denumite bronhodilatatoare. Salbutamolul relaxează muşchii din pereţii căilor aeriene mici din plămâni. Aceasta permite deschiderea căilor aeriene şi astfel, ajută la ameliorarea senzaţiei de constricţie toracică, respiraţiei şuierătoare şi tusei, ceea ce vă permite să respiraţi mult mai uşor. Medicul dumneavoastră a decis că acest medicament este potrivit pentru dumneavoastră şi pentru afecţiunea dumneavoastră. Ventolin soluţie injectabilă este utilizat pentru:  a trata bronhospasmul sever  este de asemenea utilizat la femeile care au intrat pe neaşteptate în travaliu precoce (naştere prematură), între săptămâna 22 şi 37 de sarcină, pentru a oferi o scurtă întârziere a naşterii copilului. Veţi primi Ventolin soluţie injectabilă pentru un maxim de 48 de ore. Acest lucru va oferi medicului dumneavoastră sau moaşei timp să ia măsuri suplimentare care vor îmbunătăţi starea de sănătate a copilului. Ventolin soluţie injectabilă este un medicament care poate fi administrat injectabil subcutanat sau direct în venă sau în muşchi. 2 2. Ce trebuie să ştiţi înainte să utilizaţi Ventolin soluţie injectabilă Nu utilizaţi Ventolin soluţie injectabilă: - dacă sunteţi alergic la salbutamol sau la oricare dintre celelalte componente ale acestui medicament (enumerate la punctul 6) - dacă sarcina dumneavoastă este mai mică de 22 de săptămâni - suferiţi sau ştiţi că aveţi un risc cunoscut de a dezvolta boala cardiacă ischemică (boală caracterizată prin reducerea alimentării cu sânge a muşchiului inimii, cauzând simptome cum ar fi durere în piept (angina pectorală)) - dacă aţi avut vreodată avort în primele două trimestre de sarcină - dacă sunteţi gravidă, iar dumneavoastră sau fătul prezentaţi anumite afecţiuni în condiţiile cărora continuarea sarcinii prezintă riscuri (cum ar fi hipertensiunea arterială severă, infecţie a uterului, hemoragii, placenta acoperă canalul de naştere sau se detaşează, sau fătul a murit) - dacă suferiţi de boli de inimă cu palpitaţii (de exemplu, boală a valvei inimii) sau boli pulmonare de lungă durată (de exemplu, bronşită cronică, emfizem) care provoacă o creştere a tensiunii arteriale la plămâni (hipertensiune pulmonară). Atenţionări şi precauţii Înainte să utilizaţi Ventolin soluţie injectabilă, spuneţi medicului dumneavoastră sau farmacistului: - dacă utilizaţi medicamente pentru tratamentul hipertensiunii arteriale sau a altor afecţiuni cardiace, cunoscute ca beta-blocante (vezi şi ,,Ventolin soluţie injectabilă împreună cu alte medicamente”) - dacă aveţi diabet zaharat. În acest caz, este posibil să fie nevoie să vă testaţi nivelul glucozei din sânge înainte de a vi se administra Ventolin soluţie injectabilă - dacă suferiţi de creşterea activităţii tiroidei. În plus este important să discutaţi cu medicul sau asistenta dumneavoastră înainte de a vi se administra soluţia injectabilă dacă: - aveţi probleme cu sarcina - în timpul sarcinii vi s-a rupt apa - aveţi prea mult lichid în plămâni, cauzând dificultăţi de respiraţie (edem pulmonar) - aveţi hipertensiune arterială - aveţi un istoric de afecţiuni ale inimii caracterizat prin dispnee, palpitaţii sau angină pectorală (vezi ,,Nu utilizaţi Ventolin soluţie injectabilă” ). Medicul dumneavoastră va monitoriza inima dumneavoastră şi a fătului. Medicul dumneavoastră vă poate cere teste de sânge pentru modificările din sângele dumneavoastră (vezi pct.3 ). Ventolin soluţie injectabilă împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente.Aceasta include şi medicamentele din plante. Ventolin soluţie injectabilă poate afecta modul în care acţionează unele medicamente şi unele medicamente pot influenţa modul în care acţionează Ventolin soluţie injectabilă. În special, spuneţi medicului dumneavoastră, asistentei medicale sau farmacistului dacă luaţi unul din următoarele medicamente: - medicamente pentru bătăile neregulate sau rapide ale inimii (cum ar fi digoxina) - alte medicamente beta-blocante (cum ar fi atenolol sau propranolol), inclusiv picături pentru ochi (cum ar fi timolol) - medicamente pe bază de xantine (cum ar fi teofilina sau aminofilina) - medicamente pe bază de steroizi (cum ar fi prednisolon) - comprimate utilizate pentru eliminarea apei din organism, cunoscute şi sub numele de diuretice (cum ar fi furosemid). 3 - antidiabetice (cum ar fi insulina, metformin, glibenclamida). Dacă aţi fost programat pentru operaţie cu anestezie general, medicul dumneavoastră poate opri administrarea de Ventolin soluţie injectabilă cu 6 ore înaintea operaţiei ori de câte ori este posibil pentru a vă proteja de reacţiile adverse (de exemplu, bătăi ale inimii neregulate sau sângerări uterine). Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Ventolin se va administra în timpul sarcinii sau alăptării numai la recomandarea expresă a medicului dumneavoastră. Conducerea vehiculelor şi folosirea utilajelor Nu s-au raportat efecte asupra capacităţii de a conduce vehicule şi de a folosi utilaje. 3. Cum să utilizaţi Ventolin soluţie injectabilă Utilizaţi întotdeauna acest medicament exact aşa cum v-a spus medicul sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Nu vă administraţi singură acest medicament. Acest medicament trebuie să vă fie administrat de către o persoană calificată să facă acest lucru după o analiză atentă a balanţei beneficiilor medicamentului Ventolin soluţie injectabilă pentru copilul dumneavoastră şi posibilele reacţii adverse ale tratamentului pentru dumneavoastră. Vi se poate administra sub piele (subcutanat) sau direct în venă sau în muşchi (intravenos sau intramuscular). Doze Calea subcutanată sau intramusculară 500 micrograme (8 micrograme/kg corp) la fiecare 4 ore. Calea intravenoasă 250 micrograme (4 micrograme/kg corp). Injecţia trebuie efectuată încet şi poate fi repetată dacă este necesar. Administrarea Ventolin, soluţie injectabilă 500 micrograme /ml poate fi facilitată prin diluarea cu apă pentru preparate injectabile. Copii În prezent există date insuficiente pentru a recomanda utilizarea la copii. Pentru întârzierea temporară a travaliului prematur Vi se va administra Ventolin soluţie injectabilă de către un medic din instituţiile specializate pentru a monitoriza continuu sănătatea dumneavoastră şi a copilului pe perioada administrării. Vor fi făcute următoarele determinări când este necesar:  Tensiunea arterială şi ritmul inimii. Medicul dumneavoastră va lua în considerare reducerea sau întreruperea dozei de Ventolin soluţie injectabilă în cazul în care ritmul inimii dumneavoastră depăşeşte 120 de bătăi pe minut.  Electrocardiograma (ECG, activitatea electrică a inimii dumneavoastră). Spuneţi imediat medicului dumneavoastră dacă aveţi dureri în piept în timpul tratamentului. Dacă există modificări în înregistrarea ECG şi aveţi dureri în piept medicul dumneavoastră va opri administrarea de Ventolin soluţie injectabilă. 4  Balanţa de apă şi săruri din organism. Spuneţi imediat medicului dumneavoastră dacă aveţi tuse sau dificultăţi de respiraţie în timpul tratamentului. În cazul în care orice semne indică faptul că există o acumulare de lichid în plămâni (de asemenea, cunoscut sub numele de edem pulmonar) (de exemplu, tuse sau dificultăţi de respiraţie), medicul dumneavoastră poate opri administrarea de Ventolin soluţie injectabilă.  Nivelul de zahăr din sânge şi apariţia pH-ului scăzut al corpului, cu o acumulare de lactat în sângele dumneavoastră (de asemenea, cunoscută sub numele de acidoză lactică).  Nivelul de potasiu din sânge (nivel scăzut de potasiu poate fi asociat cu un risc de bătăi neregulate ale inimii). Instrucţiuni privind pregătirea produsului medicamentos în vederea administrării şi manipularea sa Instrucţiuni pentru deschiderea fiolelor Fiolele sunt prevăzute cu sistem OPC (One Point Cut = punct de rupere) şi pot fi deschise după următoarele instrucţiuni: - Ţineţi cu mâna partea de jos a fiolei aşa cum se arată în imaginea 1. - Puneţi cealaltă mână pe vârful fiolei poziţionând degetul mare deasupra punctului colorat şi apăsaţi, aşa cum se arată în imaginea 2. Imaginea 1 Imaginea 2 Singurii solvenţi recomandaţi pentru Ventolin soluţie injectabilă sunt: apă pentru preparate injectabile, ser fiziologic, soluţie injectabilă de glucoză sau soluţie injectabilă de ser fiziologic şi glucoză. Soluţia injectabilă diluată trebuie utilizată în cel mult 24 ore de la preparare. Ventolin soluţie injectabilă nu trebuie amestecat în aceeaşi seringă cu niciun alt medicament. 5 Dacă utilizaţi mai mult Ventolin soluţie injectabilă decât trebuie Este important să respectaţi doza recomandată de medic. Dacă în mod accidental luaţi O DOZĂ MAI MARE DECÂT CEA RECOMANDATĂ puteţi observa că inima dumneavoastră bate mai repede decât de obicei şi nu vă simţiţi prea bine. Aceste efecte dispar, de obicei, în decurs de câteva ore, dar trebuie să-l informaţi cât mai repede pe medicul dumneavoastră. Dacă uitaţi să utilizaţi Ventolin soluţie injectabilă Dacă uitaţi să luaţi o doză, luaţi-o cât de repede vă amintiţi. Totuşi, dacă se apropie momentul pentru următoarea doză, nu mai luaţi doza uitată. Nu luaţi o doză dublă pentru a compensa doza uitată. Dacă încetaţi să utilizaţi Ventolin soluţie injectabilă Nu întrerupeţi administrarea Ventolin fără sfatul medicului dumneavoastră. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Reacţii adverse importante atunci când este administrat pentru prevenirea travaliului prematur: Rare (afectează mai puţin de 1 din 1000 persoane)  durere în piept (datorită problemelor inimii, cum ar fi angina). Reacţii adverse foarte frecvente (afectează mai mult de 1 din 10 persoane)  tremurături  bătăi rapide ale inimii*. Reacţii adverse frecvente (afectează mai puţin de 1 din 10 persoane)  dureri de cap  bătăi puternice ale inimii (palpitaţii)*  hipotensiune arterială care poate cauza apatie sau ameţeală *  niveluri scăzute ale potasiului în sânge care pot cauza slăbiciune musculară, sete sau senzaţie de „cuie şi ace” pe piele*  crampe musculare. Reacţii adverse mai puţin frecvente (afectează până la 1 din 100 persoane)  acumularea de lichid în plămân (edem pulmonar) care poate cauza dificultăţi de respiraţie*. Reacţii adverse rare (afectează mai puţin de 1 din 1000 persoane)  îmbujorare (înroşire) a feţei (vasodilataţie periferică)*  bătăi neobişnuite sau neregulate ale inimii*. Dacă prezentaţi aceste reacţii adverse, adresaţi-vă cât mai repede medicului dumneavoastră.  niveluri ridicate ale zahărului (glucozei) şi/sau acidului lactic în sânge*. * reacţii adverse observate, de asemenea, la toate medicamentele beta-agoniste, cum ar fi şi Ventolin soluţie injectabilă, atunci când este utilizat pentru a întârzia naşterea prematură. Reacţii adverse foarte rare (afectează mai puţin de 1 din 10000 persoane)  nelinişte şi excitabilitate 6  greaţă, vărsături  uşoară durere sau senzaţie de înţepătură la injectarea soluţiei nediluate  reacţii alergice. Dacă aveţi o reacţie alergică, opriţi utilizarea Ventolin şi adresaţi-vă imediat medicului dumneavoastră sau mergeţi la cel mai apropiat spital. Semnele unei reacţii alergice includ: umflarea feţei, buzelor, limbii şi gâtului, care pot să determine dificultate la înghiţire sau respiraţie, erupţie trecătoare pe piele cu mâncărimi, senzaţie de leşin, confuzie şi colaps. Acestea sunt reacţii adverse foarte grave. Puteţi avea nevoie de asistenţă medicală de urgenţă sau de spitalizare. După punerea pe piaţă a medicamentului s-au raportat cazuri izolate de ischemie miocardică. Deşi nu se cunoaşte exact cât de des se întâmplă, unele persoane pot să aibă ocazional dureri în piept (datorită unor probleme cardiace cum ar fi angina pectorală). Medicul trebuie anunţat în cazul apariţiei unor astfel de simptome; nu se opreşte administrarea medicamentului decât dacă medicul decide astfel. Dacă aveţi impresia că Ventolin este prea puternic sau prea slab pentru dumneavoastră, informaţi-l imediat pe medicul dumneavoastră. Poate fi rezultatul agravării afecţiunilor dumneavoastră bronhopulmonare obstructive şi să aveţi nevoie de un alt medicament. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Ventolin soluţie injectabilă Nu lăsaţi acest medicament la vederea şi îndemâna copiilor. A se păstra la temperaturi sub 30°C, în ambalajul original. Nu utilizaţi acest medicament după data de expirare înscrisă pe ambalaj, după EXP. Data de expirare se referă la ultima zi a lunii respective. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Ventolin soluţie injectabilă - Substanţa activă este salbutamolul. Un ml soluţie injectabilă conţine salbutamol 500 micrograme sub formă de sulfat de salbutamol 600 micrograme. - Celelalte componente sunt: clorură de sodiu, acid sulfuric diluat, hidroxid de sodiu, apă pentru preparate injectabile, nitrogen. Cum arată Ventolin soluţie injectabilă şi conţinutul ambalajului Soluţie limpede, incoloră, până la slab gălbuie. Cutie cu 5 fiole din sticlă incoloră a câte 1 ml soluţie injectabilă."
"Citiţi cu atenţie şi în întregime acest prospect înainte de a începe să utilizaţi acest medicament, deoarece conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 5 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect: 1. Ce este Vibrocil spray nazal şi pentru ce se utilizează 2. Ce trebuie să ştiţi înainte să utilizaţi Vibrocil spray nazal 3. Cum să utilizaţi Vibrocil spray nazal 4. Reacţii adverse posibile 5. Cum se păstrează Vibrocil spray nazal 6. Conţinutul ambalajului şi alte informaţii 1. Ce este Vibrocil spray nazal şi pentru ce se utilizează Vibrocil spray nazal conţine ca substanţe active un decongestionant nazal (fenilefrina) şi un antihistaminic (maleatul de dimetinden). Vibrocil spray nazal asigură ameliorarea rapidă şi de durată a congestiei nazale şi a nasului care curge, simptome prezente într-o mare varietate de boli infecţioase sau alergice ale tractului respirator superior. El ajută la eliberarea căilor nazale, uşurând senzaţia de nas congestionat şi încărcat. Vibrocil spray nazal nu interferă cu activitatea cililor nazali. Vibrocil spray nazal este folosit pentru a ameliora congestia nazală din răceli, rinite acute şi cronice, febra fânului sau alte rinite alergice (alergii la praful de casă, blana de animale etc.), rinite vasomotorii şi sinuzite. Vibrocil spray nazal poate fi folosit şi ca tratament adjuvant în cazul otitelor. Vibrocil spray nazal poate fi prescris de către medicul dumneavoastră pentru îngrijrea pre- şi postoperatorie în cazul intervenţiilor chirurgicale nazale. Trebuie să discutaţi cu medicul dumneavoastră dacă nu vă simţiţi mai bine sau dacă vă simţiţi mai rău după 7 zile de tratament. 2. Ce trebuie să ştiţi înainte să utilizaţi Vibrocil spray nazal Nu utilizaţi Vibrocil spray nazal: - dacă sunteţi alergic la fenilefrină, maleat de dimetinden sau la oricare dintre celelalte componente ale acestui medicament (enumerate la punctul 6); - luați sau ați luat în ultimele 14 zile un medicament care se eliberează pe bază de prescripție medicală ce conține un inhibitor de monooaminoxidază (inhibitori MAO, folosiţi pentru depresie sau afecţiuni psihiatrice); dacă nu sunteţi sigur că medicamentul eliberat pe bază de prescripţie pe care îl luaţi conţine un inhibitor MAO, întrebaţi-l pe medicul sau pe farmacistul dumneavoastră înainte de a utiliza Vibrocil spray nazal; 2 - suferiți de rinită atrofică (o afecțiune a mucoasei nazale manifestată prin inflamație cronică și formare de cruste); - - suferiți de glaucom cu unghi îngust (presiune crescută în ochi). Atenţionări şi precauţii Înainte să utilizaţi Vibrocil spray nazal, adresaţi-vă medicului dumneavoastră sau farmacistului. Adresaţi-vă medicului sau farmacistului înainte de a utiliza Vibrocil spray nazal dacă aveţi oricare dintre următoarele probleme medicale: - boli de inimă - tensiune arterială crescută - tiroidă hiperactivă - diabet zaharat - prostată mărită, deoarece tratamentul ar putea conduce la retenţie urinară epilepsie Dacă vă aflaţi în oricare dintre situaţiile de mai sus, nu folosiţi Vibrocil spray nazal înainte de a vorbi cu medicul sau farmacistul dumneavoastră. Ca şi alte produse pentru desfundarea nasului, Vibrocil spray nazal poate conduce la tulburări ale somnului, ameţeli, tremurături la pacienţii foarte sensibili. Consultaţi-vă medicul dacă aceste semne devin supărătoare. Vibrocil spray nazal nu ar trebui folosit pentru mai mult de 7 zile consecutiv. Dacă simptomele persistă, consultaţi un medic. Utilizarea prelungită sau excesivă ar putea determina reapariţia sau agravarea congestiei nazale. Nu depăşiţi doza recomandată, în special la copii şi la vârstnici. Vibrocil spray nazal nu este destinat utilizării în ochi sau în gură. Copii şi adolescenţi Vibrocil spray nazal nu este recomandat copiilor cu vârsta sub 6 ani. Vibrocil spray nazal trebuie administrat sub supravegherea unui adult în cazul copiilor cu vârsta între 6 şi 12 ani. Vibrocil spray nazal împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau s-ar putea să utilizaţi orice alte medicamente, în special: - Inhibitori de monoaminooxidază (IMAO), folosiţi pentru a trata depresia şi boala Parkinson: nu utilizaţi Vibrocil spray nazal dacă aţi luat IMAO în ultimele 14 zile; - Medicamente antidepresive, folosite pentru a trata depresia, cum ar fi antidepresivele triciclice şi tetraciclice; Medicamente folosite pentru a trata tensiunea arterială crescută, cum ar fi beta-blocantele. Vă rugăm să spuneţi medicului sau farmacistului dumneavoastră dacă dumneavoastră sau copilul dumneavoastră luaţi sau aţi luat recent orice alt medicament, inclusiv dintre cele obţinute fără prescripţie medicală. Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Vibrocil spray nazal nu trebuie folosit în timpul sarcinii şi alăptării. Conducerea vehiculelor şi folosirea utilajelor Nu există date disponibile cu privire la efectul Vibrocil spray nazal asupra capacităţii de a conduce vehicule şi de a folosi utilaje. Totuşi, este puţin probabil ca Vibrocil spray nazal să aibă vreun efect asupra acestei capacităţi. Vibrocil spray nazal conţine clorură de benzalconiu care poate provoca reacții cutanate. 3. Cum să utilizaţi Vibrocil spray nazal 3 Utilizaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Doza recomandată este: Adolescenţi cu vârsta peste 12 ani şi adulţi: 3-4 pufuri administrate în fiecare nară de 3-4 ori pe zi. Utilizarea la copii şi adolescenţi Copii cu vârsta sub 6 ani: nu este recomandat. Copii cu vârsta între 6 şi 12 ani (sub supravegherea unui adult): 1-2 pufuri administrate în fiecare nară de 3- 4 ori pe zi. Mod de administrare Scoateţi capacul protector. Înainte de prima aplicare, apăsaţi pompa de câteva ori până la eliberarea în aer a unei pulverizări uniforme de soluţie. La următoarele utilizări, pompa va rămâne pregătită de utilizare. Introduceți aplicatorul nazal în nară și apăsaţi ferm pompa o singură dată. Scoateţi aplicatorul din nară apoi eliberaţi presiunea. In timpul pulverizării, trebuie să inspirați pe nas pentru a asigura o distribuție cât mai bună a medicamentului. După utilizare, capacul protector trebuie pus la loc. Atomizorul dozator asigură o bună distribuție a soluţiei pe suprafața mucoasei nazale. Valva standardizată cu care este fixat atomizorul dozator permite ca doza să fie exactă (140 micrograme per puf) şi exclude posibilitatea administrării accidentale a unei doze mai mari decât cea recomandată. Dacă utilizaţi mai mult Vibrocil spray nazal decât trebuie Dacă aţi aplicat prea mult Vibrocil spray nazal sau în cazul ingestiei accidentale, contactaţi imediat un medic sau un farmacist. Dacă uitaţi să utilizaţi Vibrocil spray nazal Nu aplicați o doză dublă pentru a compensa doza uitată. Dacă încetaţi să utilizaţi Vibrocil spray nazal Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. Unele reacţii adverse la Vibrocil spray nazal sunt rare ( pot afecta până la 1 din 1000 de pacienţi): disconfort nazal, uscăciune nazală, sângerare nazală şi senzaţie de arsură la locul de administrare. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează Vibrocil spray nazal 4 Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe cutie și flacon după EXP. Data de expirare se referă la ultima zi a lunii respective. A nu se păstra la temperaturi peste 25°C. A se păstra în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Vibrocil spray nazal - Substanţele active sunt: fenilefrină și maleatul de dimetinden. - Celelalte componente sunt: clorura de benzalconiu, fosfat disodic anhidru, acid citric monohidrat, sorbitol, esență de lavandă deterpenată, apă purificată. Cum arată Vibrocil spray nazal şi conţinutul ambalajului Soluţie limpede, incoloră până la slab gălbuie, disponibilă în flacon din PEÎD, de culoare albă, conţinând 15 ml spray nazal soluţie, închis prin sertizare cu o pompă dozatoare și un aplicator nazal din polipropilenă, închis cu un capac din PEJD. "
"Citiţi cu atenţie şi în întregime acest prospect, înainte de a începe să utilizaţi acest medicament deoarece el conţine informaţii importante pentru dumneavoastră. Utilizaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 5 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiți în acest prospect: 1. Ce este VIBROCIL ACTILONG şi pentru ce se utilizează 2. Ce trebuie să ştiţi înainte să utilizaţi VIBROCIL ACTILONG 3. Cum să utilizaţi VIBROCIL ACTILONG 4. Reacţii adverse posibile 5. Cum se păstrează VIBROCIL ACTILONG 6. Conţinutul ambalajului şi alte informaţii 1. Ce este VIBROCIL ACTILONG şi pentru ce se utilizează Vibrocil Actilong este un decongestionant nazal care eliberează rapid nasul înfundat. Este indicat pentru adulţi şi adolescenţi cu vârsta peste 12 ani. Vibrocil Actilong conţine substanţa activă xilometazolină. Decongestionează rapid nasul dumneavoastră înfundat şi ajută la eliminarea secreţiilor nazale , pentru a putea să respiraţi mai uşor. Vibrocil Actilong este utilizat pentru eliberarea nasului înfundat din cauza răcelii, febrei fânului sau altor rinite alergice şi sinuzitei. Efectul Vibrocil Actilong debutează în decurs de câteva minute şi durează până la 12 ore. Vibrocil Actilong este bine tolerat, chiar de către pacienţii cu mucoasă nazală sensibilă. Vibrocil Actilong administrat intranazal poate fi utilizat şi în tratamentul infecţiilor urechii pentru a ajuta la decongestionarea mucoasei nazo-faringiene (ce acoperă pe interior căile nazele şi gâtul). De asemenea, Vibrocil Actilong poate fi prescris de către medicul dumneavoastră în vederea efectuării unei examinări a nasului. Teste de laborator au arătat că xilometazolina reduce activitatea rinovirusurilor umane asociate cu răceala comună. Formula hidratantă conţine de asemenea substanţe calmante care ajută la prevenirea uscăciunii şi iritaţiei căilor nazale. 2 2. Ce trebuie să ştiţi înainte să utilizaţi VIBROCIL ACTILONG Nu utilizaţi Vibrocil Actilong dacă:  sunteţi alergic la xilometazolină sau la oricare dintre celelalte componente ale acestui medicament (enumerate la punctul 6).  vi s-a efectuat recent o intervenţie chirurgicală trans-nazală (operaţie chirurgicală pe creier efectuată prin nas sau gură).  aveţi glaucom cu unghi închis (presiune crescută la nivelul ochiului)  aveţi mucoasa nasului foarte uscată (inflamaţie a mucoasei nasului neînsoţită de secreţii, rinită uscată sau rinită atrofică)  copilul are vârsta mai mică de 12 ani. Spuneţi medicului dumneavoastră sau farmacistului dacă vă aflaţi în oricare dintre situaţiile de mai sus deoarece este posibil să nu puteţi utiliza Vibrocil Actilong. Atenţionări şi precauţii Înainte de a utiliza Vibrocil Actilong discutaţi cu medicul dumneavoastră sau cu farmacistul dacă aveţi următoarele probleme medicale:  hipertensiune arterială  dacă suferiţi de boală de inimă (de exemplu, sindrom de interval QT prelungit)  dacă aveţi activitate crescută a glandei tiroide (hipertiroidie)  dacă suferiţi de diabet zaharat  dacă aveţi prostata marită (hipertrofie de prostată)  dacă aveţi o tumoră rară a glandei suprarenale, care produce cantităţi mari de adrenalină şi noradrenalină (feocromocitom)  dacă sunteţi tratat cu anumite medicamente prescrise pentru tratamentul depresiei. Aceste medicamente sunt: o inhibitori ai monoaminooxidazei (IMAO): NU utilizați VIBROCIL ACTILONG dacă luați sau aţi luat inhibitori ai monoaminooxidazei înainte cu 2 săptămâni o antidepresivele triciclice şi tetraciclice Spuneţi medicului dumneavoastră sau farmacistului dacă vă aflaţi în oricare dintre situaţiile de mai sus, înainte de a utiliza Vibrocil Actilong. Similar altor medicamente utilizate pentru eliberarea nasului înfundat, Vibrocil Actilong poate provoca tulburări de somn, ameţeli sau tremor la pacienţii foarte sensibili. Consultaţi medicul dumneavoastră dacă aceste semne devin supărătoare. Similar altor medicamente pentru decongestionarea nasului, Vibrocil Actilong nu se va utiliza mai mult de 7 zile consecutiv. Dacă simptomele persistă, adresaţi-vă medicului dumneavoastră. Utilizarea prelungită sau excesivă poate determina reapariţia sau agravarea înfundării nasului. Vibrocil Actilong nu se utilizează în zona ochilor sau în gură. Nu depăşiţi doza recomandată, în special la copii şi la persoanele în vârstă. Copii Vibrocil Actilong nu trebuie utilizat la copii cu vârsta mai mică de 12 ani. Vibrocil Actilong împreună cu alte medicamente Vă rugăm să spuneţi medicului dumneavoastră sau farmacistului dacă luaţi , aţi luat recent sau s-ar putea să luaţi orice alte medicamente. 3 În particular, nu ar trebui să utilizaţi Vibrocil Actilong dacă sunteţi tratat cu anumite medicamente prescrise pentru tratamentul depresiei. Aceste medicamente sunt: o inhibitori ai monoaminooxidazei (IMAO): NU utilizați VIBROCIL ACTILONG dacă luați sau aţi luat inhibitori ai monoaminooxidazei înainte cu 2 săptămâni; o antidepresivele triciclice şi tetraciclice. Dacă luaţi sau aţi luat medicamentele mai sus menţionate vă rugăm să spuneţi medicului dumneavoastră înainte de a începe tratamentul cu Vibrocil Actilong. Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente. Sarcina, alăptarea și fertilitatea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţi-vă medicului sau farmacistului pentru recomandări înainte de a lua acest medicament. Nu utilizaţi Vibrocil Actilong în timpul sarcinii. Dacă alăptaţi, Vibrocil Actilong ar trebui utilizat doar la recomandarea medicului dumneavoastră. Cereţi sfatul medicului dumneavoastră sau farmacistului înainte de a lua orice medicament. Conducerea vehiculelor şi folosirea utilajelor Vibrocil Actilong nu are nicio influenţă asupra conducerii vehiculelor sau utilizării utilajelor. Informaţii importante privind unele componente ale Vibrocil Actilong Vibrocil Actilong conţine clorură de benzalconiu care în aplicare topică este iritantă. Poate provoca reacţii adverse cutanate. 3. Cum să utilizaţi VIBROCIL ACTILONG Utilizaţi întotdeauna Vibrocil Actilong exact cum este recomandat în acest prospect sau aşa cum v-a spus medicul dumneavoastră sau farmacistul. Discutaţi cu medicul sau cu farmacistul dacă nu sunteţi sigur. Nu este recomandat să utilizaţi Vibrocil Actilong la copii cu vârsta sub 12 ani. Adulţi şi adolescenți cu vârsta peste 12 ani Doza recomandată este de o aplicare în fiecare nară, de 3 ori pe zi, la nevoie. Nu trebuie depăşită doza maximă de 3 aplicaţii pe zi în fiecare nară. Ultima doză o puteţi administra înainte să vă duceţi la culcare. Similar altor medicamente pentru decongestionarea nasului, Vibrocil Actilong nu se va utiliza mai mult de 7 zile consecutiv. Dacă simptomele persistă, adresaţi-vă medicului dumneavoastră. Utilizarea prelungită sau excesivă poate determina reapariţia sau agravarea înfundării nasului. Nu depăşiţi doza recomandată, în special la copii şi la persoanele în vârstă. Instrucţiuni pentru utilizare/manipulare 1. Nu tăiaţi vârful duzei. Doza măsurată de spray este pregătită înainte de prima utilizare. 2. Suflaţi nasul. 3. Îndepărtaţi capacul de protecţie. 4. Înainte de prima aplicare, activați pompa prin acționarea acesteia de 4 ori. Odată activată, pompa va rămâne în mod normal funcțională pe parcursul tratamentului regulat zilnic. 4 Dacă se întâmplă ca soluția să nu fie pulverizată în timpul acționării complete a pompei sau dacă produsul nu a fost folosit mai mult de 7 zile, pompa va trebui activată din nou prin 4 acționări repetate. Fiţi foarte atenţi să nu pulverizaţi în ochi sau în gură. 5. Ţineţi flaconul în poziţie verticală, cu degetul mare dedesubt şi duza între alte două degete. 6. Aplecaţi-vă uşor înainte şi introduceţi duza într-o nară. 7. Apăsaţi pompa şi inhalaţi în acelaşi timp, astfel încât să asiguraţi distribuirea optimă a soluţiei în nas. 8. Repetaţi operaţiunea la cealaltă nară. 9. Curăţaţi şi uscaţi duza imediat după utilizare şi acoperiţi imediat cu capacul, după utilizare. 10. Pentru a evita o posibilă răspândire a infecţiei, spray-ul trebuie utilizat doar de către o singură persoană. Atomizorul dozator permite dozarea exactă şi asigură o bună distribuţie a soluţiei pe suprafaţa mucoasei. Aceasta exclude posibilitatea administrării accidentale a unei doze mai mari decât cea recomandată. Trebuie să vă prezentaţi la medic dacă simptomele dumneavoastră se înrăutăţesc sau nu se îmbunătăţesc după 5 zile. Dacă utilizaţi mai mult Vibrocil Actilong decât trebuie Dacă utilizaţi mai mult Vibrocil Actilong, sau în cazul unei ingestii accidentale, spuneţi imediat medicului dumneavoastră sau farmacistului. Dacă uitaţi să utilizaţi Vibrocil Actilong Nu utilizaţi o doză dublă pentru a compensa doza uitată. 4. Reacţii adverse posibile Ca toate medicamentele, Vibrocil Actilong poate provoca reacţii adverse, cu toate că nu apar la toate persoanele. OPRIŢI administrarea Vibrocil Actilong şi adresaţi-vă imediat medicului dumneavoastră dacă apar oricare dintre următoarele semne ale unei reacţii alergice:  Unele dintre sau toate simptomele următoare care sunt reacții adverse frecvente (apar la mai mult de 1 pacient din 10) şi includ: uscăciunea sau iritaţia mucoasei nazale, greaţă, durere de cap, senzaţia de arsură locală.  Reacţii alergice (dificultăţi de respiraţie sau la înghiţire, umflarea feţei, a buzelor, a limbii sau gâtului), vedere înceţoşată, bătăi ale inimii neregulate sau rapide. Aceste reacţii adverse sunt foarte rare (apar la mai puţin de 1 din 10000 de pacienţi).  Mâncărimi grave ale pielii, cu erupţie roşie sau vezicule Dacă vreuna dintre reacţiile adverse devine gravă sau dacă observaţi orice altă reacţie adversă nemenţionată în acest prospect, vă rugăm să spuneţi medicului dumneavoastră sau farmacistului. 5 Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe web-site-ul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 5. Cum se păstrează VIBROCIL ACTILONG A nu se lăsa la vederea şi îndemâna copiilor. Nu utilizaţi Vibrocil Actilong după data de expirare înscrisă pe cutie sau etichetă după EXP:. Data de expirare se referă la ultima zi a lunii respective. A se păstra la temperaturi între 15 -300 C în ambalajul original, pentru a fi protejat de lumină. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi . Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Vibrocil Actilong - Substanţa activă este clorhidratul de xilometazolină. Un ml conţine clorhidrat de xilometazolină 1 mg. - Celelalte componente sunt: dihidrogenofostat de sodiu dihidrat, fosfat disodic dodecahidrat, edetat disodic, clorură de benzalconiu soluție, sorbitol lichid (necristalizat), hipromeloză, clorură de sodiu, apă purificată Cum arată Vibrocil Actilong şi conţinutul ambalajului Vibrocil Actilong se prezintă sub formă de soluţie limpede, incoloră, inodoră. Este disponibil în cutie cu flacon din PEÎD, conținând 10 ml spray nazal, soluţie, prevăzut cu pompă dozatoare (materiale în contact cu soluţia - PEJD, PEÎD, PE/butil, oţel inoxidabil) cu aplicator nazal (duză) din PP şi capac de protecţie."
"Citiţi cu atenţie şi în întregime acest prospect înainte de a începe să luaţi acest medicament deoarece conţine informaţii importante pentru dumneavoastră. Luaţi întotdeauna acest medicament conform indicaţiilor din acest prospect sau indicaţiilor medicului dumneavoastră sau farmacistului. - Păstraţi acest prospect. S-ar putea să fie necesar să-l recitiţi. - Întrebaţi farmacistul dacă aveţi nevoie de mai multe informaţii sau recomandări. - Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. Vezi pct. 4. - Dacă după 3 zile nu vă simţiţi mai bine sau vă simţiţi mai rău, trebuie să vă adresaţi unui medic. Ce găsiţi în acest prospect 1. Ce este Theraflu Max răceală şi tuse şi pentru ce se utilizează 2. Ce trebuie să ştiţi înainte să luaţi Theraflu Max răceală şi tuse 3. Cum să luaţi Theraflu Max răceală şi tuse 4. Reacţii adverse posibile 5. Cum se păstrează Theraflu Max răceală şi tuse 6. Conţinutul ambalajului şi alte informaţii 1. Ce este Theraflu Max răceală şi tuse şi pentru ce se utilizează Theraflu Max răceală şi tuse este utilizat pentru tratamentul pe termen scurt al simptomelor răcelii şi gripei şi al frisoanelor. Aceste simptome includ dureri uşoare şi moderate, febră, congestie nazală (nas înfundat) şi tuse productivă, din piept. Theraflu Max răceală şi tuse trebuie utilizat numai de către adulţi, vârstnici şi adolescenţi cu vârsta de 16 ani şi peste. Theraflu Max răceală şi tuse trebuie utilizat NUMAI dacă prezentaţi TOATE simptomele următoare: durere şi/sau febră, nas înfundat şi tuse productivă, din piept. Trebuie să vă adresaţi medicului sau farmacistului dacă nu vă simţiţi mai bine sau dacă vă simţiţi mai rău după 3 zile sau dacă tusea este însoţită de febră mare, erupţie trecătoare pe piele sau durere de cap persistentă. Cum acţionează Theraflu Max răceală şi tuse Theraflu Max răceală şi tuse conţine trei componente active: • Paracetamol este o substanţă activă care reduce durerea (analgezic) şi scade febra (scade temperatura corpului atunci când aveţi febră). • Clorhidratul de fenilefrină este un decongestionant nazal. Acesta desfundă nasul şi vă ajută să respiraţi cu mai multă uşurinţă prin reducerea inflamaţiei de la nivelul sinusurilor. • Guaifenezina este un expectorant care fluidifică mucozităţile (flegma), ameliorând astfel tusea productivă, din piept. 2 2. Ce trebuie să ştiţi înainte să luaţi Theraflu Max răceală şi tuse Nu luaţi Theraflu Max răceală şi tuse dacă: • sunteţi alergic la paracetamol, clorhidrat de fenilefrină, guaifenezină sau la oricare dintre celelalte componente ale acestui medicament (enumerate la pct. 6 şi la finalul pct. 2) • aveţi o boală de inimă sau valori crescute ale tensiunii arteriale (hipertensiune arterială) • aveţi diabet zaharat • aveţi hipertiroidism • aveţi glaucom cu unghi închis (presiune prea mare în interiorul ochiului) • aveţi feocromocitom (un tip de tumoră a glandelor suprarenale aflate în vecinătatea rinichilor) • luaţi sau aţi luat în ultimele 14 zile inhibitori ai monoaminooxidazei (IMAO) (medicamente utilizate pentru tratamentul depresiei sau al bolii Parkinson) • luaţi medicamente numite antidepresive triciclice • luaţi medicamente numite beta-blocante (medicamente utilizate pentru tratamentul tensiunii arteriale mari şi al problemelor cu inima) • luaţi alte medicamente din clasa numită simpatomimetice cum sunt decongestivele, medicamentele care scad pofta de mâncare şi medicamentele care stimulează psihicul, similare amfetaminelor Atenţionări şi precauţii Este important ca Theraflu Max răceală şi tuse să fie utilizat NUMAI dacă aveţi TOATE simptomele următoare: durere şi/sau febră, nas înfundat şi tuse din piept. Conţine paracetamol. NU luaţi în acelaşi timp cu oricare alte medicamente care conţin paracetamol. Nu luați o doză mai mare decât doza recomandată, deoarece poate cauza afecțiuni grave ale ficatului. În general, consumul regulat de medicamente pentru tratamentul durerii, mai ales o combinaţie de mai multe substanţe cu rol analgezic, poate duce la afectare renală permanentă, cu risc de insuficienţă renală. Nu consumaţi băuturi alcoolice în timpul utilizării acestui medicament. Nu utilizaţi împreună cu niciun alt medicament pentru tratamentul tusei, răcelii sau pentru nas înfundat. Adresaţi-vă unui medic în cazul în care simptomele persistă mai mult de 3 zile, dacă se agravează sau dacă tusea este însoţită de febră mare, erupţie trecătoare pe piele sau durere de cap persistentă. Adresaţi-vă medicului dumneavoastră sau farmacistului înainte de a lua Theraflu Max răceală şi tuse dacă aveţi: • probleme cu ficatul • probleme cu rinichii • prostata mărită în volum, deoarece este posibil să prezentați retenție urinară sau să aveţi dificultăţi în a urina • o problemă de circulaţie a sângelui (cum este sindrom Raynaud) • un grad uşor de icter (sindrom Gilbert) • o infecție severă, malnutriție severă, greutate cu mult sub cea normală sau sunteți un consumator cronic de băuturi alcoolice • tuse cronică (precum cea asociată fumatului), astm bronşic, bronșită cronică sau emfizem pulmonar (boală de plămâni) Copii şi adolescenţi Nu daţi acest medicament copiilor şi adolescenţilor cu vârsta sub 16 ani sau adolescenţilor cu vârsta între 16 şi 18 ani, cu greutatea mai mică de 50 kg. 3 Theraflu Max răceală şi tuse împreună cu alte medicamente Nu utilizaţi Theraflu Max răceală şi tuse dacă luaţi: • sau aţi luat în ultimele 14 zile inhibitori ai monoaminooxidazei (IMAO), medicamente utilizate pentru tratamentul depresiei şi al bolii Parkinson • antidepresive triciclice utilizate pentru tratamentul depresiei • medicamente pentru tratamentul tensiunii arteriale mari, cum sunt beta-blocantele • medicamente care conţin substanţe simpatomimetice cum sunt decongestivele, medicamentele care scad pofta de mâncare şi medicamentele care stimulează psihicul, similare amfetaminelor Spuneţi medicului dumneavoastră sau farmacistului dacă luaţi, aţi luat recent sau s-ar putea să luaţi orice alte medicamente, mai ales: • medicamente utilizate pentru tratamentul insuficienţei cardiace şi al ritmului anormal al bătăilor inimii (digoxină şi alte glicozide cardiace) • medicamente pentru subţierea sângelui (anticoagulante), cum este warfarina sau alte substanţe cumarinice • medicamente pentru tratamentul stării de greaţă şi vărsăturilor, cum este metoclopramid sau domperidonă • medicamente pentru tratamentul tuberculozei (rifampicină şi isoniazid), al infecţiilor bacteriene (cloramfenicol) • medicamente utilizate pentru tratamentul convulsiilor, cum sunt lamotrigină, fenitoină, fenobarbital şi carbamazepină • colestiramină, utilizată pentru scăderea valorilor colesterolului • zidovudină (AZT), utilizată pentru tratamentul infecţiei cu HIV (SIDA) • probenecid, utilizat pentru tratamentul gutei • ergotamină şi metisergidă, utilizate în cazul migrenelor • medicamente utilizate pentru tratamentul febrei sau al durerii uşoare (salicilaţi, salicilamidă) • medicamente care conţin paracetamol sau substanţe decongestive pentru răceală şi gripă • substanţe anestezice halogenate utilizate în cazul anesteziilor înainte de o intervenţie chirurgicală • flucloxacilină (antibiotic), din cauza unui risc grav de anomalie a sângelui și a lichidelor (acidoză metabolică cu decalaj anionic ridicat) care necesită tratament de urgență și care poate apărea în special în caz de insuficiență renală severă, septicemie (atunci când bacteriile și toxinele acestora circulă în sânge, ducând la deteriorarea organelor), malnutriție, alcoolism cronic și dacă se utilizează dozele maxime zilnice de paracetamol • spuneţi medicului dumneavoastră că luaţi acest medicament dacă vi se efectuează analize de urină Theraflu Max răceală şi tuse împreună cu alimente, băuturi şi alcool Nu consumaţi băuturi alcoolice în timpul utilizării acestui medicament. Acest medicament poate fi utilizat în prezenţa sau în absenţa alimentelor. Sarcina şi alăptarea Nu luaţi Theraflu Max răceală şi tuse dacă sunteţi gravidă sau dacă alăptaţi. Conducerea vehiculelor şi folosirea utilajelor Acest medicament poate provoca ameţeli. Dacă aveţi ameţeli, nu conduceţi vehicule şi nu folosiţi utilaje. Theraflu Max răceală şi tuse conţine: • Zahăr (zaharoză): Dacă medicul dumneavoastră v-a atenţionat că aveţi intoleranţă la unele categorii de glucide, vă rugăm să-l întrebaţi înainte de a lua acest medicament. Conţine 2 g de zahăr pentru fiecare doză. Acest aspect trebuie avut în vedere la pacienţii cu diabet zaharat. 4 • Sodiu: Acest medicament conţine sodiu 5,10 mmol (sau 117 mg) (componenta principală din sarea de gătit/sarea de masă) în fiecare plic. Aceasta este echivalentă cu 6% din aportul alimentar maxim recomandat de sodiu, pentru un adult. • Aspartam (E951): Conține 30 mg aspartam per fiecare plic. Aspartamul este o sursă de fenilalanină. Poate fi dăunător la persoanele cu fenilcetonurie, o afecțiune genetică rară, în care concentrația de fenilalanină este crescută, din cauză că organismul nu o poate elimina în mod corespunzător. 3. Cum să luaţi Theraflu Max răceală şi tuse Luaţi întotdeauna acest medicament exact aşa cum este descris în acest prospect sau aşa cum v-a spus medicul dumneavoastră sau farmacistul. Discutaţi cu medicul dumneavoastră sau cu farmacistul dacă nu sunteţi sigur. Doze recomandate Adulţi, vârstnici şi adolescenţi cu vârsta de 16 ani şi peste, cu greutatea de 50 kg şi peste: • Doza recomandată este de un plic la interval de 4 - 6 ore, după cum este necesar. • Nu luaţi mai mult de 3 plicuri (3 doze) într-un interval de 24 de ore (corespunzător la 3000 mg de paracetamol, 36,6 mg de clorhidrat de fenilefrină şi 600 mg de guaifenezină). • Întotdeauna lăsați un interval de cel puțin 4 ore între doze. Utilizați cea mai mică doză necesară pentru ameliorarea simptomelor dumneavoastră și utilizați acest medicament pentru cel mai scurt interval de timp posibil. • Nu utilizaţi mai mult de 3 zile. Spuneţi medicului dumneavoastră dacă după 3 zile simptomele persistă sau se agravează sau dacă tusea este însoţită de febră mare, erupţie trecătoare pe piele sau durere de cap persistentă. TherafluMax răceală şi tuse nu trebuie utilizat de către persoanele cu greutatea mai mică de 50 kg (adulţi, vârstnici şi adolescenţi cu vârsta de 16 ani şi peste). Nu depăşiţi doza recomandată. Utilizarea la copii şi adolescenţi Nu administraţi copiilor şi adolescenţilor cu vârsta mai mică de 16 ani. Nu administraţi adolescenţilor cu vârsta între 16 şi 18 ani cu greutatea mai mică de 50 kg. Pacienţi cu boală hepatică La pacienţii cu afecţiuni hepatice, doza trebuie redusă sau plicurile se vor administra la un interval mai mare de timp. Cereţi sfatul medicului dumneavoastră înainte de a utiliza acest medicament. Doza zilnică totală nu trebuie să depăşească 2 plicuri într-un interval de 24 de ore (cu un interval minim de 8 ore între administrarea plicurilor). Pacienţi cu boală renală La pacienţii cu insuficienţă renală, plicurile se vor administra la un interval mai mare de timp. Cereţi sfatul medicului dumneavoastră înainte de a utiliza acest medicament. În farmacii se găsesc forme farmaceutice adecvate utilizării în această situaţie. Mod de administrare şi instrucţiuni pentru utilizare: Pentru utilizare pe cale orală. Dizolvaţi conţinutul unui plic într-o cană (250 ml) cu apă fierbinte, însă nu clocotită. Amestecaţi până la dizolvarea completă. Lăsaţi să se răcească până puteţi bea conţinutul, dar beţi-l cât încă este cald. După dizolvare, lichidul arată ca o soluţie cu aspect opalescent, de culoare galbenă cu un miros caracteristic de lămâie, mentolat, fără contaminare cu particule. 5 Dacă luaţi mai mult Theraflu Max răceală şi tuse decât trebuie Dacă din greşeală luaţi prea multe doze, solicitaţi imediat asistenţă medicală, chiar dacă vă simţiţi bine, din cauza riscului de producere a afecțiunilor grave, cu debut întârziat, la nivelul ficatului. Dacă uitaţi să luaţi Theraflu Max răceală şi tuse Dacă uitaţi să luaţi o doză, luaţi-o imediat ce vă amintiţi, cu excepţia cazului în care este momentul pentru administrarea următoarei doze. Apoi continuaţi tratamentul conform recomandărilor. Întotdeauna lăsaţi să treacă un interval de cel puţin 4 ore între două doze. Nu luaţi niciodată o doză dublă pentru a compensa doza uitată. Dacă aveţi orice întrebări suplimentare cu privire la acest medicament, adresaţi-vă medicului dumneavoastră sau farmacistului. 4. Reacţii adverse posibile Ca toate medicamentele, acest medicament poate provoca reacţii adverse, cu toate că nu apar la toate persoanele. NU MAI LUAŢI Theraflu Max răceală şi tuse şi adresaţi-vă imediat unui medic dacă aveţi: • reacţii alergice, inclusiv respiraţie şuierătoare, dificultăţi la respiraţie, umflare a feţei sau gurii • erupţie trecătoare pe piele (inclusiv urticarie, mâncărimi), înroşire a pielii • exfoliere a pielii, vezicule, ulceraţii, ulceraţii la nivelul gurii • probleme care afectează sângele, inclusiv sângerări neobișnuite sau apariția de vânătăi • îngălbenire a pielii sau albului ochilor (icter). Acestea sunt semne de probleme ale ficatului Reacţiile descrise mai sus sunt rare (pot afecta până la 1 din 1000 de persoane) sau foarte rare. Mai exact, reacţiile grave la nivelul pielii sunt foarte rare (pot afecta până la 1 din 10000 de persoane). Următoarele reacţii adverse pot apărea în cazuri rare sau foarte rare (pot afecta până la 1 din 1000 sau 1 din 10000 de persoane). Dacă apare oricare dintre următoarele, spuneţi medicului dumneavoastră: • durere sau senzaţie neplăcută la nivelul stomacului (diaree, greaţă, vărsături) • durere de cap, ameţeli • tensiune arterială mare, palpitaţii, bătăi rapide ale inimii • probleme cu somnul, nelinişte, nervozitate, iritabilitate sau confuzie • respiraţie dificilă • dilatare a pupilelor, creştere a presiunii din interiorul ochiului • urinare dureroasă, imposibilitatea de a urina În cazuri foarte rare pot apărea probleme ale ficatului, inclusiv rezultate anormale ale testelor funcției hepatice. Raportarea reacţiilor adverse Dacă manifestaţi orice reacţii adverse, adresaţi-vă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Str. Aviator Sănătescu nr. 48, sector 1 București 011478- RO e-mail: adr@anm.ro Website: www.anm.ro Raportând reacţiile adverse, puteţi contribui la furnizarea de informaţii suplimentare privind siguranţa acestui medicament. 6 5. Cum se păstrează Theraflu Max răceală şi tuse Nu lăsaţi acest medicament la vederea şi îndemâna copiilor. Nu utilizaţi acest medicament după data de expirare înscrisă pe plic şi pe cutie după EXP. Data de expirare se referă la ultima zi a lunii respective. A se păstra la temperaturi sub 25°C, în ambalajul original. Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului. 6. Conţinutul ambalajului şi alte informaţii Ce conţine Theraflu Max răceală şi tuse Substanţele active sunt paracetamol, clorhidrat de fenilefrină şi guaifenezină. Fiecare plic unidoză conţine paracetamol 1000 mg, clorhidrat de fenilefrină 12,2 mg (care corespunde la 10 mg fenilefrină bază) şi guaifenezină 200 mg. Celelalte componente sunt: zahăr, citrat de sodiu, acid citric anhidru, acid tartric, sortimente de aromă de lămâie, aromă de lămâie (care conţine butilhidroxianisol), aromă de mentol pulbere, acesulfam de potasiu (E950), aspartam (E951), galben de chinolină (E104). Consultaţi pct. 2 la final pentru informaţii suplimentare privind componentele. Cum arată Theraflu Max răceală şi tuse şi conţinutul ambalajului Acest medicament este o pulbere pentru soluţie orală de culoare aproape albă, cu aspect uniform, care nu prezintă conglomerate mari şi fără contaminare cu particule, ambalată în plic unidoză. Theraflu Max răceală şi tuse este disponibil în cutii a câte 10 plicuri unidoză. "